# -*- mode: mandoku-view; -*-
#+TITLE: 幸魯盛典
#+DATE: 2015-08-24 22:51:50.748264
#+PROPERTY: ID KR2m0033
#+PROPERTY: BASEEDITION WYG    
#+PROPERTY: JUAN 提要
<pb:KR2m0033_WYG_000-1a>¶
　欽定四庫全書　　　　　史部十三¶
幸魯盛典　　　　　　　　　政書類二(儀制之屬/)¶
　　　提要¶
　　　　(臣/)等謹案¶
　　幸魯盛典四十卷¶
　　　　國朝襲封衍聖公孔毓圻等撰進先是康熙二¶
　　　　　十三年¶
　　聖祖仁皇帝臨幸闕里¶
<pb:KR2m0033_WYG_000-1b>¶
　親祀¶
　　　　孔廟行九拜之禮¶
　　特命留曲柄繖於廟庭復¶
　　親製碑文遣官勒石於¶
　　　　孔廟大成門左周公孟子諸廟咸䝉¶
　　製文刋石並録聖賢後裔給世官以奉祠祀鉅典矞¶
　　　　　皇薄海忻舞毓圻以¶
　　聖天子尊師隆軌超邁古今宜勒為成書垂示来葉¶
<pb:KR2m0033_WYG_000-2a>¶
　　　　二十四年疏請纂修并舉進士金居敬等八¶
　　　　人司其事得¶
　㫖俞允至二十七年成書十八卷奏進䝉¶
　指示應改正者二十八條及臣工詩文尚有應遴選¶
　　　　録入者¶
　諭毓圻等覆加校定㑹¶
　詔發帑金重建¶
　　　廟庭¶
<pb:KR2m0033_WYG_000-2b>¶
　御製奎章摹鐫樂石尊崇之典視昔彌加毓圻等乃¶
　　　　續事編摩増輯完備凡修成事迹二十卷藝¶
　　　　文二十卷刋刻表¶
　　　進即此本也洪惟我¶
　聖祖仁皇帝統接羲軒心源洙泗褒崇¶
　　　聖教典禮優隆為亘古所未有非區區管闚蠡¶
　　　　測所可形容然文物典章毓圻等得諸見聞¶
　　　　頗能臚具伏讀是編¶
<pb:KR2m0033_WYG_000-3a>¶
　大聖人崇儒重道之至意猶可想見其萬一是固宜¶
　　　　蔵諸金匱以昭示無極者矣乾隆四十三年¶
　　　　十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
#+PROPERTY: JUAN 序
<pb:KR2m0033_WYG_000-4a>¶
　欽定四庫全書¶
御製幸魯盛典序¶
　朕惟自古帝王聲敎翔洽風俗茂美莫不由於崇儒重¶
　道典學右文用能發詩書之潤澤宣道德之閫奥推厥¶
　淵源皆本洙泗以故追崇之典厯代相仍或躬詣闕里¶
　脩謁奠之儀潔志肅容盡誠備物其間禮數隨世損益¶
　至於希風服敎百代式型異世同揆莫之或二猗歟盛¶
　矣朕臨御以來垂三十載溯危微之統緒念生安之聖¶
<pb:KR2m0033_WYG_000-4b>¶
　哲恒慮凉薄未克祗承用是夙夜亶心孜孜不倦惟我¶
　至聖先師孔子配天地參陰陽模範百王師表萬禩朕¶
　毎研捜至道涵泳六經覺憲章祖述刪定贊脩之功日¶
　星揭而江河流私心嚮往竊有願學之志焉乃者東巡¶
　踰泰岱渉泗沂遂過闕里親行釋奠得瞻廟貎仰聖容¶
　以為德盛功隆欽崇宜極凡厥典禮有加前代又親製¶
　文辭手寫以樹之貞石務用導揚至敎風示來兹夫𬗟¶
　懷曩哲繼躅前賢猶思覩其物采接其居處况先師遺¶
<pb:KR2m0033_WYG_000-5a>¶
風餘烈乆而彌新重以朕之寤寐羹牆僾乎如見及過¶
杏壇相圃之間山川儼然檜楷如故彷彿金石絃誦之¶
聲聞於千載而上流連往復不能自己也衍聖公孔毓¶
圻上疏陳謝且以禮儀隆重非直一家榮遇請脩幸魯¶
盛典一書朕既可其奏乆之書成復請敘言以冠其端¶
朕萬幾餘晷敦勉弗遑實欲黙契先師尊聞行知於以¶
阜物諴民風同道一庶幾躋世運於唐虞登治術於三¶
古是書也豈徒使天下後世知朕於先師欽慕無已如¶
<pb:KR2m0033_WYG_000-5b>¶
此且愈以見聖人之道覆幬羣倫苞毓萬象即凡車服¶
禮器之遺皆足令人感發而興起也故賜之序¶
康熙二十八年四月初二日¶
#+PROPERTY: JUAN 進表
<pb:KR2m0033_WYG_000-6a>¶
幸魯盛典進表¶
　　　　孔子陸拾㭍代孫太子少師襲封衍聖公(臣/)孔毓圻¶
　　　　恭承¶
　敕㫖編刻¶
　幸魯盛典今已成書奉¶
　　表上¶
　　進者(臣/)毓圻誠惶誠恐稽首頓首¶
　　上言伏以¶
<pb:KR2m0033_WYG_000-6b>¶
　帝德崇儒特舉隆文於闕里¶
　皇仁重道首頒異數乎尼山開局¶
　命官裒洙泗希逢之典超前軼後成古今未有之書宮¶
　　　　墻尊萬世之¶
　　　師禮制立百王之法敬陳蕆事上冒¶
　宸嚴欽惟¶
　皇帝陛下¶
　　聖神廣運¶
<pb:KR2m0033_WYG_000-7a>¶
　天地同流¶
　履中蹈和體博厚髙明之藴¶
　祖堯述舜接危微精一之傳乆道化成大猷光被¶
一人有慶四海同風猶乃崇禮¶
　　先師褒揚¶
　　聖學值上元之甲子日轉一陽¶
幸東魯之廟庭星聯五曜四方觀化夾道而瞻¶
六飛¶
<pb:KR2m0033_WYG_000-7b>¶
萬乘詘尊升堂而行九拜獻爵奏太常之樂純乎玉振¶
　　　金聲迎神讀祝版之辭詎數歌風扢雅¶
皇心致慤降輦輅而奠林坰¶
天語如春望羮墻而瞻象設徘徊車服留¶
御葢于廟堂想像金絲題¶
奎章于門額援珠毫而作賦檜樹向榮濡玉硯而製詩¶
　　　杏壇増色架穹碑于霄漢石採西山鐫¶
睿藻于櫺星文從北極至若¶
<pb:KR2m0033_WYG_000-8a>¶
　召諸生于講幄經義昭明¶
　授博士于翰林¶
聖慈優渥¶
　錫禮樂詩書之額蓬藋焜煌¶
　題松筠節壽之坊鳳鸞飛舞恢宏林地則十一頃有¶
　　　奇優恤子孫則千萬年無算¶
　許守墳之百户亦𨽻夏官合在籍之四司皆霑¶
　朝命¶
<pb:KR2m0033_WYG_000-8b>¶
賜書¶
賜服不但(臣/)家¶
蠲税蠲糧遍於通邑及¶
　念殿寢之隳敝更𤼵¶
　内府之金錢堂廡煥然仍宗廟百官之富碑亭屹若¶
頒庖羲一畫之文大工既成鴻儀肇舉¶
特命¶
　皇子昭告鼎新祼獻加䖍獲人豫神歡之慶始終卒¶
<pb:KR2m0033_WYG_000-9a>¶
　　　度昭禮明樂備之休載勒貞珉復䝉¶
宸翰對峙之奎文閣後如日東而月西屹立於大成門¶
　　　前並天長而地久崇師褒聖過分逾涯欃槍掃¶
　　　而告成工瀚海清而修祭典乃至賢如述聖代¶
　　　鮮專祠鯨棟虹梁¶
賜堂基而崇祀春嘗秋禴¶
允締造以陳祠且使孟廟重新姬祠復葺齊頒¶
御製並建豐碑仲由閔損之門俱沐旌賢之¶
<pb:KR2m0033_WYG_000-9b>¶
典東野端木之胄咸霑尚德之¶
恩下至濂洛後昆闗閩遠裔莫不身膺¶
　命服名厯淸班昔漢髙之祀太牢唐皇之經東魯迨¶
　　　至宋室復遇真宗親製贊辭勅留祭器莫不傳¶
　　　為盛事加以特書然而典禮未全儀文弗備未¶
　　　有隆規咸五曠典登三如¶
　今日者也葢惟同心同理¶
　道大而德隆故兼作君作師¶
<pb:KR2m0033_WYG_000-10a>¶
　禮優而澤洽雖千載自炳於¶
　起居之注而一時不可無紀盛之書伏䝉¶
聖恩准(臣/)籲請就廟開裒輯之局拜疏薦纂修之員首¶
　　　炳¶
宸章臚陳¶
典制¶
皇仁臨幸之¶
俞㫖羣工奏對之昌言扈從入廟之班聯(臣/)族受¶
<pb:KR2m0033_WYG_000-10b>¶
恩之始末一一恭紀事事詳編加以(臣/)僚應¶
制之作卿士頌¶
聖之詞亦奉¶
綸言增諸末簡(臣/)謹同纂修諸(臣/)緝成正文二十卷詩¶
　　　文二十卷名為¶
幸魯盛典實則集聖大成恭荷¶
御筆製序并䝉¶
欽定批簽一經筆削于¶
<pb:KR2m0033_WYG_000-11a>¶
九重彌增光熖于萬丈則又詞苑未叨之異數書局希¶
　　　遘之¶
洪慈也竊按¶
　　聖門紀載之書多存厯代經籍之志盈箱累篋唯傳¶
　　　泗水之遺文紀事考言未入朝家之大典孰若¶
熙朝之盛事聿垂萬代之章程永同帝典王謨並垂千¶
　　　古將與魯論家語齊炳九垓(臣/)謹裝潢成帙齋沐¶
　　　恭進(臣/)性資弇鄙問學空疎守祀祖庭率履恐貽¶
<pb:KR2m0033_WYG_000-11b>¶
　　　隕越祗承¶
休命編摩未敢怠遑雖復暝寫晨書不無挂一漏萬藉¶
　　　一蠡以測海豈能揚扢¶
　鴻猷握寸管以窺天何足鋪陳¶
　盛烈伏願¶
　顯仁藏用¶
　富有日新¶
　道造逢源之深¶
<pb:KR2m0033_WYG_000-12a>¶
　德躋極天之峻¶
　文明大啟無庸渭水求師¶
　正學丕昌不向峒山問道則彌綸無外厯乆遠而愈¶
　光法制昭垂綿繼承而勿替(臣/)無任瞻¶
天仰¶
聖激切屏營之至謹¶
　表隨¶
　進以¶
<pb:KR2m0033_WYG_000-12b>¶
聞奉¶
㫖覽卿奏幸魯盛典編輯有年兹刋刻告成裝潢來進¶
　知道了該部知道書留覽¶
　¶
　　康熙五十年三月　　　　　(臣/)孔毓圻謹上表¶
　　　　　　　︵字位過密　無法显示︶¶
#+PROPERTY: JUAN 職名
<pb:KR2m0033_WYG_000-13a>¶
幸魯盛典職名¶
　　　總裁官¶
　　　　太子少師襲封衍聖　公(臣/)孔毓圻¶
　　　副總裁官¶
　　　　翰林院五經博士加五　級(臣/)孔毓埏¶
　　　纂修官¶
　　　　乙丑科進士授山西大同府靈邱縣知縣(臣/)金居敬(江南長/洲縣人)¶
　　　　乙丑科進士授直𨽻大名府元城縣知縣(臣/)俞兆曾(浙江海/鹽縣人)¶
<pb:KR2m0033_WYG_000-13b>¶
　勅封翰林院編修丁巳科舉人候補内閣中書舍人(臣/)叢克敬(江南江/寧縣人)¶
　　　　戊午科舉人戊辰科進士授翰林院庶吉士(臣/)孫致彌(江南嘉/定縣人)¶
　　　　辛　酉　科　副　榜　貢　生(臣/)葉　湜(江南崑/山縣人)¶
　　　　候選小京職陞貴州都匀府知府(臣/)沙汝洛(山東萊/陽縣人)¶
　　　　候　　　選　　　知　　　縣(臣/)章　緯(浙江富/陽縣人)¶
　　　　增　　　廣　　　生　　　員(臣/)曹　晃(浙江嘉/善縣人)¶
　　　校閱官¶
　　　　候　　　選　　　知　　　縣(臣/)張拱樞(浙江錢/塘縣人)¶
<pb:KR2m0033_WYG_000-14a>¶
　　候　　　選　　　州　　　同(臣/)張元煒(江南婁/縣人)¶
　收掌官¶
　　四　　氏　　學　　學　　録(臣/)孔尚侃(山東曲/阜縣人)¶
　　候選典簿授光禄寺典簿(臣/)程士璉(江南丹/徒縣人)¶
　謄録官¶
　　候　　　選　　　州　　　同(臣/)許　永(江南常/熟縣人)¶
　　候選州同授刑部主事河工効勞(臣/)程兆彪(江南上/海縣人)¶
　　候　　　選　　　州　　　同(臣/)呉道行(江南婁/縣人)¶
<pb:KR2m0033_WYG_000-14b>¶
　　候　　　選　　　縣　　　丞(臣/)張廷玟(浙江錢/塘縣人)¶
　　四　　氏　　學　　敎　　授(臣/)沙　潢(山東蓬/萊縣人)¶
　　貢　生　今　考　授　通　判(臣/)孔衍溥(山東曲/阜縣人)¶
　　監　生　今　考　授　州　同(臣/)馮　暹(浙江仁/和縣人)¶
#+PROPERTY: JUAN 凡例
<pb:KR2m0033_WYG_000-15a>¶
幸魯盛典凡例¶
　　　　恭惟¶
　聖天子致治太平舉時廵之曠典望秩岱宗觀風吳㑹¶
　　清蹕南還¶
　寵臨闕里禮隆樂備¶
　恩覃澤洽仰見¶
　皇上同揆接統尊師重道非前代帝王所可幾及書之¶
　　　　方策事體重大(臣/)等未敢輕易屬藁謹先定凡¶
<pb:KR2m0033_WYG_000-15b>¶
　　　　例如左¶
　御製詩文為經作則如日星雲漢昭囘在上如天球河¶
　　　　圖永為傳寳惟有仰瞻珍襲莫能贊歎頌揚獨¶
　　　　標卷首炳然萬古(一則/)¶
　　典禮崇隆¶
　恩澤優渥節目繁多年月相間是書彷記事本末之體¶
　　　　事為起訖各自編年庶可一覽暸然仍以大書¶
　　　　為綱而章奏檔案細書為目焉(二則/)¶
<pb:KR2m0033_WYG_000-16a>¶
　　　是書惟志¶
幸魯而事有原始義有連及例當備書昔杜預謂左氏¶
　　　傳或先經以起事或後經以終義敢竊取之以¶
　　　為凖的首紀¶
巡幸次及¶
臨幸廟林典禮次及¶
　加恩聖裔¶
　推恩五氏子孫次及¶
<pb:KR2m0033_WYG_000-16b>¶
　遣祭元聖¶
　推恩後裔次及開擴林地議通璧水次及¶
賜碑次及修廟次及¶
　皇子告祭次及再¶
賜修廟碑文次及¶
　推恩先賢先儒子孫而終之以纂修事宜至於臣僚¶
　　　頌言皆以送到職銜為序其地方職官及(臣/)等¶
　　　詩文附於末卷(三則/)¶
<pb:KR2m0033_WYG_000-17a>¶
法駕省方敷天裒對實惟(臣/)里倍極光榮億萬斯年流¶
　　　徽載籍粤自前世元后幸臨正史特標綱要乃¶
　　　其恩施曲被散見於祖庭廣記孔門僉載等書¶
　　　討論故事莫有盛於¶
　今日採摭附錄以類相從正如繁星之麗天百川之¶
　　　歸海云爾(四則/)¶
皇上聖徳神功登三咸五峻極於天名言莫罄(臣/)等綴¶
　　　以案語附於本條于以志感激¶
<pb:KR2m0033_WYG_000-17b>¶
恩施欣戴遭遇雖復殫思竭慮無能擬諸其形容顧惟¶
　　　蠡測管窺抑亦畧陳其考質踴躍鳬藻不知所¶
　　　裁(五則/)¶
　　　臣僚恭遇¶
　盛典朝野洋溢頌聲或身親¶
　扈從或出入¶
禁近喜起賡載述作斐然(臣/)與纂修諸(臣/)亦不敢以淺¶
　　　陋自解各攄悃愊裒集衆體彚為一編(六則/)¶
<pb:KR2m0033_WYG_000-18a>¶
　　　　　　　　襲封衍聖公(臣/)孔毓圻恭紀¶
