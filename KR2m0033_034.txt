# -*- mode: mandoku-view; -*-
#+TITLE: 幸魯盛典
#+DATE: 2015-08-24 22:51:51.450576
#+PROPERTY: ID KR2m0033
#+PROPERTY: BASEEDITION WYG    
#+PROPERTY: JUAN 卷三十四
<pb:KR2m0033_WYG_034-1a>¶
　欽定四庫全書¶
幸魯盛典卷三十四¶
　聖駕幸闕里祀¶
　　先師禮成恭紀¶
　　　　　戸　　科　給　事　　中(臣/)汪晉徵¶
　　　　盛世隆文教¶
　宸衷叶聖心淵源洙泗逺矩矱帝王欽柴望先東嶽觀¶
　　　　遊到孔林¶
<pb:KR2m0033_WYG_034-1b>¶
　　龍旗輝絳日¶
　　鸞輅越青岑燕許誇驂乘鄒枚慶盍簪盛儀超徃古¶
　　　　曠典耀當今¶
　睿藻星辰爛¶
　天章日月臨雲霄頒渙汗典秩歎林壬庭植千年檜堂¶
　　　　懸六代音冠裳真肅穆廟貌儼蕭森禮器紅螭¶
　　　　古豐碑碧蘚侵羮牆如晤對心性任探尋手澤¶
　　　　瞻函丈遺徽在瑟琴乾坤同廣大海嶽並崇深¶
<pb:KR2m0033_WYG_034-2a>¶
　　　陶后尊師意軒轅問道忱詩書時灌溉丘索益¶
　　　浸淫爵賞¶
恩逾渥牲牷祀必歆匪材同朽櫟末學等蹄涔職滯周¶
　　　南地心依鳬繹隂抒懐遙獻頌仰止思難禁¶
聖駕幸闕里恭賦¶
　　　　禮　科　給　事　中(臣/)錢晉錫¶
聖治唐虞接¶
宸衷洙泗傳斯文垂斗極吾道絶蹄筌書軌攸同日干¶
<pb:KR2m0033_WYG_034-2b>¶
　　　戈載戢年盛儀將¶
幸魯¶
　法駕逺從燕萬騎聞雷動十官看璧聯¶
　鸞旗晨捲霧¶
　鳯葆夕浮煙宅枕尼山舊星當奎宿躔杏壇流澤逺¶
　　　槐䕃植根先懸甕留蝌蚪遺書奏管絃泰山親¶
　　　仰止滄海近囘旋展謁宫牆峻趨蹌俎豆䖍¶
　尊師心邁古¶
<pb:KR2m0033_WYG_034-3a>¶
　重道禮光前肅拜停¶
　鑾輅精禋對几筵薦馨修黍稷宿設戒宫懸日月¶
宸章麗雲霞¶
御墨鮮¶
湛恩優後裔秩祀徧羣賢鏹¶
　賜朱提燦碑穹緑字鐫¶
帝圖真蕩蕩王路信平平曠典資排纂鴻篇媿穴穿欣¶
　　　逢文教洽拜手頌堯天¶
<pb:KR2m0033_WYG_034-3b>¶
聖駕幸闕里頌(并序/)¶
　　　　禮　科　給　事　中(臣/)黄六鴻¶
皇上御極二十有三年厯啓上元歲逢甲子風薰舜瑟¶
　　　軒開復旦星雲壤擊堯衢戸仰光天日月集琛¶
　　　球於域外萬國咸柔敷禮樂於寰中九州漸被¶
　　　巍巍蕩蕩¶
　至德難名矞矞皇皇¶
　𢎞猷具備乃猶踵勲華之絶業時厪羮牆綜一貫之¶
<pb:KR2m0033_WYG_034-4a>¶
　　　心傳彌深寤寐¶
　謂後先符節統備素王遐邇詩書咸宗闕里省方問¶
　　　俗徃制宜遵重道崇儒¶
聖心尤切爰舉¶
　時巡之典特隆肆覲之儀維時化日南行¶
　玉輦轉陽和之候文峯北拱金輪卑丘垤之觀指泰¶
　　　岱以鳴鑾向昌平而¶
　駐蹕式瞻古殿煌煌數仞之牆緬想遺徽寂寂千秋¶
<pb:KR2m0033_WYG_034-4b>¶
　　　之鐸犧尊致潔鳯管齊鳴三獻既終百禮斯洽¶
　　　進諸生而講藝¶
天語琳瑯集四氏以横經¶
王言綸綍烟霏鐵檜金敲玉戛之章日麗螭碑鳯翥鸞¶
　　　翔之筆¶
睿製昭於星日¶
恩賚榮於綺裘庭楹騰斿蓋之輝支庶拜簪纓之寵原¶
　　　田畮畮蠲彼常租髦士峩峩加之異數錄裔孫¶
<pb:KR2m0033_WYG_034-5a>¶
　　　於姬相增博士於尼山鄒魯千村悉附杏壇遺¶
　　　澤江淮萬井咸叨¶
楓陛深仁典莫隆焉¶
恩斯溥矣夫運開豐沛肇祀太牢詔賜褒成廣封邑戸¶
　　　釋奠傳於建武太師贈自乾封開元晉文宣之¶
　　　稱祥符定陪祀之位莫不垂諸簡册著為典型¶
　　　然而規制半屬相沿恩施鮮能旁及惟是天開¶
　　　有道¶
<pb:KR2m0033_WYG_034-5b>¶
聖契同心¶
萬乘親臨禮隆百代一門瞻戴澤被四方誠僅覯於昌¶
　　　辰實罕聞乎徃牒(臣/)學慚蠡管職忝班聯恭遇¶
　鴻規曷勝燕喜謹拜手稽首而獻頌曰¶
　　　維¶
皇御宇至治光昌鼚軒雅奏糺縵天章教通槃木化洽¶
　　　扶桑三千玉帛百萬梯航啓幄右文披圖稽古¶
　　　精一傳心勲華接武褒對敷天謳思率土泗水¶
<pb:KR2m0033_WYG_034-6a>¶
　　　絃歌尼山鐘鼓睠懐鳯德景企麟蹤旁參徃制¶
　　　駕言徂東歲在甲子時維仲冬¶
　龍旗耀日豹尾臨風鳬繹嵳峩龜蒙崒嵂闕里鳴鑾¶
　行宫駐蹕毓粹翬飛奎文鳥革肅庀牲牷䖍修籩食¶
　　　篆烟縹緲蕭鬯氤氲靁尊碧醑雲幣丹雯禮隆¶
　　　祼獻樂奏咸雲壁琴應響壇杏舒芬俯仰松楸¶
　　　摩挲楷檜¶
御墨鴻軒¶
<pb:KR2m0033_WYG_034-6b>¶
宸章鳯翽¶
　講幄𢎞開諸儒畢會芸笈敷陳芝函錫賚¶
君恩孔渥¶
聖澤旁流檐輝篆額篋貯綺裘纊温四氏蓋¶
賜九斿爵崇東野膏溢西疇坊斧擴封田租¶
詔免木鳯春囘金雞日轉潤浹江淮懽騰青兖矞矣隆¶
　　　規皇哉曠典載稽前史詎乏崇儒櫺門列㦸衮¶
　　　冕凝珠潤飾𢎞業表章遺書雖尊麟紱未枉鑾¶
<pb:KR2m0033_WYG_034-7a>¶
　　　輿何幸昌期¶
聖人首出九野霑仁八紘徧德性道常輝文章共式圖¶
　　　籙萬年與天無極¶
大駕幸魯恭頌¶
　　　　掌河南道事江南道監察御史(臣/)嚴曾榘¶
　寳籙端皇極¶
　璿圖握紫樞同書奄九有至化洽三無鄒魯言為法¶
　　　君師德不孤昌期崇大道曠代祀先儒北拱羅¶
<pb:KR2m0033_WYG_034-7b>¶
　　　星斗¶
　東巡協典謨¶
　龍旂觀勝蹟鳬繹號名區闕里絃歌奏齋宫禮數殊¶
　　　圜橋増博士講席召生徒木鐸升堂振金絲降¶
　輦趨¶
恩留芝蓋在¶
詔與杏壇俱古檜猶存幹文禽自引雛從來躋聖域况¶
　　　乃接天衢特重兼金¶
<pb:KR2m0033_WYG_034-8a>¶
　賜全寛一歲租成珠落咳唾勒石紀都俞師表懸¶
　文廟仁風徧舞雩侍臣多獻頌末技愧操觚¶
聖駕東巡幸闕里釋奠¶
　先師恭賦¶
　　　　河南道兼察御　史(臣/)趙廷珪¶
聖徳超千古¶
皇風遍九州星迴移闕里花合駐¶
宸旒雙鳯扶¶
<pb:KR2m0033_WYG_034-8b>¶
　雕輦羣工從¶
　彩斿水通洙泗近雲接岱宗浮肅穆瞻遺像羮牆動¶
　　　㝠捜禮嚴崇俎豆澤逺敬松楸道統三皇接心¶
　　　傳六字留儼然周禮樂邈矣魯春秋山木懐前¶
　　　哲風雲入¶
睿謀碑穹持地軸墨潤灑天球鳬繹成竒觀崆峒豈易¶
　　　儔小臣逢盛典簪筆紀¶
　巡遊¶
<pb:KR2m0033_WYG_034-9a>¶
聖駕東巡幸闕里釋奠¶
　先師恭賦¶
　　　　江西道兼察御　史(臣/)錢三錫¶
　　　化洽琱戈偃時熙玉瑞陳軒皇看受籙闕里表¶
　　　傳薪矢德𢎞文運𡨕心契道真淵源洙泗接典¶
　　　禮漢唐因嗣廟牲牢盛宫牆展謁親珠旗初北¶
　　　發¶
　鑾輅遂東巡壤接青疇古山開翠嶂新奎躔光燦爛¶
<pb:KR2m0033_WYG_034-9b>¶
　　　尼阜勢嶙峋甕著丹書異音留素壁神徘徊趨¶
　　　鯉處彷彿繞龍辰雷動停千騎雲開列九賓宫¶
　　　懸聆法樂俎豆見精禋象緯¶
宸章麗琳瑯¶
御墨珍萬年輝劍珮五字耀貞珉體挾蛟龍舞聲調金¶
　　　石均隆儀陪祀肅¶
寵賚湛恩頻大義重昭揭微言詎鬱堙編摩垂簡冊抃¶
　　　舞溢簪紳¶
<pb:KR2m0033_WYG_034-10a>¶
君極天同峻王風日返淳小臣來絶徼拜手屬車塵¶
大駕幸魯恭紀三十韻¶
　　　　陜西道兼察御　史(臣/)劉維禎¶
　景運上元年文明化八埏¶
　省方遵魯甸望秩考虞編¶
　鳯蓋霜林賁虹旗畫谷鮮八神森列帳七萃肅中權¶
　　　日麗奎婁野星陳濟汶邊岱雲朝送翠壇燎晝¶
　　　揚烟奏樂升歆畢崇儒夙¶
<pb:KR2m0033_WYG_034-10b>¶
　駕前端門真屹若孔里獨巍然遺廟層霄矗中階列¶
　　　宿懸緇帷仍象佩丹壁自琴絃宗伯處罍洗從¶
　　　官飭几筵¶
九重親獻爵兩廡特加籩¶
龍衮星辰耀鵷行劒佩聯㦸門麾纛擁宫架鼓鐘縣華¶
　　　胄皆承¶
詔雲孫悉聽宣勝衣頒繡段¶
賜講立彤旃進秩¶
<pb:KR2m0033_WYG_034-11a>¶
隆恩溥陪班渥澤沿援毫深¶
睿想灑墨煥奎躔文挾長河注書垂霱露妍璠璵鼇背¶
　　　現琬琰鳯形鐫萬古穹碑聳千秋¶
　麗製傳¶
謁林逾肅穆¶
駐蹕屢迴旋彩霧籠¶
　仙仗天香繞玉鞭靈蓍符大衍文楷憶前賢洙水遙¶
　　　源合防山夕照連摩挲餘檜樹眺覽及林泉並¶
<pb:KR2m0033_WYG_034-11b>¶
　　　展銀鈎字俱成瑞錦篇¶
六飛囘輦道百里賜祠田永覩儒風振從教治化全小¶
　　　臣長拜手快覩日中天¶
聖駕幸魯恭紀¶
　　　　戸部江西清吏司郎中(臣/)張　琦¶
　　　卿雲欣覩九天開寳鼎香隨¶
　玉輦來振鷺羣飛周佾舞翔螭雙繞漢尊罍甘泉試¶
　　　汲淵源逺鐵檜重邀雨露培¶
<pb:KR2m0033_WYG_034-12a>¶
　雕輦更移防阜畔文孫親為掃莓苔¶
　　　其二¶
　　　詩禮堂前¶
　警蹕傳鯉庭瓜瓞正綿綿牙籖捧出雲霄上組席移¶
　　　來日月邊靈雀飛飛迎¶
　輦路豐貂鬱鬱惹爐烟馨香此際邀¶
　親薦迥異瞻風過魯年¶
聖駕幸魯恭紀¶
<pb:KR2m0033_WYG_034-12b>¶
　　　　户部貴州清吏司郎中(臣/)陳斌如¶
　　　夙駕¶
　熙朝出¶
　鳴鑾闕里來星辰舒雁翼日馭控龍媒¶
　紫蓋留金節黄流捧玉罍一牢隆漢祀六籍燦秦灰¶
　　　肅穆疑¶
天表流連厪¶
睿裁杏隂留几席檜紐護風雷座想三千列時逢五百¶
<pb:KR2m0033_WYG_034-13a>¶
　　　囘至文昭日月重為¶
聖君開¶
聖駕幸魯恭賦¶
　　　　刑部福建清吏司郎中(臣/)邵延齡¶
　　　郅治隆¶
　巡幸¶
　鴻文備訓謨燔柴䖍始告釋奠典𢎞敷里諺歌游豫¶
　　　嘉禾協瑞符夔龍驂後乘方虎為前驅日射牙¶
<pb:KR2m0033_WYG_034-13b>¶
　　　旗燦雲隨¶
　玉仗紆衣冠風競古父老杖相扶¶
　文教明三德¶
　仁聲溢九區綴班齊鵠立止¶
輦受嵩呼¶
帝則初何異¶
天章迴自殊夜珠香篆吐曉露墨池濡¶
　别殿迎仙幄¶
<pb:KR2m0033_WYG_034-14a>¶
　行宫指海嵎¶
　省方先問俗訪道獨崇儒洙水分源委鯉庭識步趨¶
　　　景行千載合瞻仰一心孚異蹟思麟紱祥徵憶¶
　　　鳯圖粢盛光俎豆軒蓋壯車徒¶
宸翰標題切豐碑剞劂摹由來崇爵秩新得見規模盛¶
　　　事傳¶
昭代羣情洽彼都¶
恩榮遐邇遍紀載古今無寳篋縹緗貯瑤函錦繡鋪小¶
<pb:KR2m0033_WYG_034-14b>¶
　　　臣膺珥筆拜手誌黄虞¶
聖駕幸闕里釋奠¶
　先師恭紀¶
　　　　刑部廣東清吏司郎中(臣/)胥　琬¶
　　　闕里風雲㑹文明海域同霓旌萬樹外¶
　鳯輦百花中禮樂兼前代車書列上公¶
天恩深泗水颺拜盡呼嵩¶
　　　其二¶
<pb:KR2m0033_WYG_034-15a>¶
　　　日暖迎¶
　鑾地雲高¶
　駐蹕亭水連滄海碧山接岱宗青聖道通三極¶
天文煥六經臣鄰喜起頌簪筆直櫺星¶
聖駕幸闕里釋奠¶
　先師恭紀¶
　　　　刑部貴州清吏司郎中(臣/)姚士暨¶
　　　玉燭調元化華平集百祥¶
<pb:KR2m0033_WYG_034-15b>¶
　武功逾鎬洛¶
　文德紹虞唐風教通重譯車書暨八荒漸摩民俗古¶
　　　景仰¶
聖情長諏吉當嚴節¶
乘輿發未央江淮浮綵鷁鄒魯肅條狼疾苦諮田父¶
　恩膏被井疆觀風¶
　臨泰嶽重道¶
　詣宫牆淵湛洙河水崇閎闕里堂爐烟霏¶
<pb:KR2m0033_WYG_034-16a>¶
　輦路鹵簿晃朝陽嚴翼貔貅旅雍容鵷鷺行鸞聲傳¶
　　　噦噦鳯吹叶鏘鏘鼓伐靈鼉動旗翻翠鳯揚¶
一人䖍盥薦羣辟盛趨蹌禮物陳三代精忱邁百王管¶
　　　簫歌備舉都荔散羣芳交暢牲煙達嘉虞福醴¶
　　　將¶
　　孔林瞻瑞靄¶
　講席吐琳瑯父老圜橋聽旌麾向夕張¶
　囘鑾松幄畔¶
<pb:KR2m0033_WYG_034-16b>¶
　駐蹕杏壇傍愾慕思彌切低徊眷不忘葳蕤留¶
　寳蓋霏結灑¶
宸章捧去蛟龍護懸來日月光¶
　尊師情繾綣延世澤汪洋胄子承¶
天顧諸生被繡裳¶
主恩真莫並¶
聖德有餘慶錫帛卑安帝陳牲陋武皇寒辰風習習枯¶
　　　谷露瀼瀼彤管宣揚盛尼山草木香小臣甘菲¶
<pb:KR2m0033_WYG_034-17a>¶
　　　　質秋署備官常讀律遵先訓揮毫愧俊良歡呼¶
　　　　逢曠典拜手効賡颺¶
　¶
　¶
　¶
　¶
　¶
　¶
<pb:KR2m0033_WYG_034-17b>¶
　¶
　¶
　¶
　¶
　¶
　¶
　¶
幸魯盛典卷三十四¶
