# -*- mode: mandoku-view; -*-
#+TITLE: 幸魯盛典
#+DATE: 2015-08-24 22:51:51.380315
#+PROPERTY: ID KR2m0033
#+PROPERTY: BASEEDITION WYG    
#+PROPERTY: JUAN 卷三十一
<pb:KR2m0033_WYG_031-1a>¶
　欽定四庫全書¶
幸魯盛典卷三十一¶
　聖駕幸魯釋奠¶
　　先師禮成恭演連珠三十首(有序/)¶
　　　　　翰　林　院　編　修(臣/)張豫章¶
　駕幸闕里親祀¶
　　孔子廟林典禮尊隆亘古未有在廷諸臣咸奮毫以¶
　　　　揚其盛事(臣/)備員芸館駑鈍無能仰¶
<pb:KR2m0033_WYG_031-1b>¶
　聖德之高深溯斯文之統緒欣逢¶
　　盛烈擬紀靈符拜手稽首恭上演連珠三十首竊攄¶
　　　　見聞所及蚯蚓微鳴不足以揄揚萬一聊附盛¶
　　　　典之末簡云爾¶
　　　　(臣/)聞瑤樞黙握則應迹無窮金鏡朗澄則希光¶
　　　　自化是以蒿宫緼瑟天地賴以清寧松棟垂裳¶
　　　　堯舜由其籠跨¶
　　　　(臣/)聞綵苞肉角四靈非苑外之禽紫脫頳莖三¶
<pb:KR2m0033_WYG_031-2a>¶
　　　秀乃池邊之卉是以河清海晏不崇玳檢之封¶
　　　璧合珠連坐享器車之瑞¶
　　　(臣/)聞晷緯昭應歲乃叶於上元川嶽效貞史必¶
　　　推夫太乙是以虞編輯瑞躋泰岱以升中姬典¶
　　　宣風敞明堂而述職¶
　　　(臣/)聞襄野載塗鈎陳翼衛峒山考道風伯清塵¶
　　　是以榮光蔽天占¶
　翠華之南幸矞雲沃日知¶
<pb:KR2m0033_WYG_031-2b>¶
　玉輦之東巡¶
　　　(臣/)聞斗玉徵符麟角&KR0374;夫繡紱星鉗吐耀(楊炯/文宣)¶
　　　(王廟碑文語即五/老降庭之瑞也)鳯歌應於素王是以¶
聖主承乾必舉太牢之祀昌期合牒言登闕里之堂¶
　　　(臣/)聞樂陳韶夏則珍羽來儀曲奏雲和則靈祗¶
　　　是享是以鐘鏞在列豈乏宫架之懸佾舞有衣¶
　　　更挈辟雍之掌(時攜太學樂舞生/袍服至曲阜演習)¶
　　　(臣/)聞帷宫曉設¶
<pb:KR2m0033_WYG_031-3a>¶
　法駕儼其乘龍帳殿宵張侯封潔其膳犢是以雲旂¶
　　　涖止森象笏於靈苗(王勃碑云殷/帝乙之靈苗)繡衮恭迎薦¶
　　　桓圭於華轂¶
　　　(臣/)聞學歸有本故泉之進也必盈科道貴日强¶
　　　故川之洩也無停注是以臨流興歎觸逝者之¶
　　　靈機¶
　駐蹕怡情述水哉於¶
巨製(泉林寺即子/在川上處有)¶
<pb:KR2m0033_WYG_031-3b>¶
(御製記/)¶
　　　(臣/)聞循舊典者不能創千秋之舉用師心者不¶
　　　能屈¶
萬乗之尊是以樂備三終或間書於前史禮䖍¶
　九拜則迥軼於常倫¶
　　　(臣/)聞汪波浴月溯流必討其源喬木參天蟠根¶
　　　乃蕃其葉惟闕里之嶽降翳防山之發祥是以¶
　　　大成祕殿方瞻旒衮之垂啓聖靈祠即致粢盛¶
<pb:KR2m0033_WYG_031-4a>¶
　　　之潔¶
　　　(臣/)聞金華賜講班伯宣論語之微崇政說書程¶
　　　頤闡庖犧之奥是以堂開詩禮俾苗裔以横經¶
　　　席敞金絲進章縫而論道¶
　　　(臣/)聞聖道緝熙樹法程於累葉儒門守禮傳典¶
　　　訓於先人是以萃五氏之衣冠期祗承於無斁¶
　　　揭片言於霄漢凜¶
勅諭之維勤(進講大學聖經/繫辭首章畢)¶
<pb:KR2m0033_WYG_031-4b>¶
(命大學士諭孔氏子弟遵守/  祖訓)¶
　　　(臣/)聞丹素陸離光映文翁之壁羮牆恍惚文鐫¶
　　　李珽之碑是以覿行教之儀容如親縹筆揭衣¶
　　　神之帳幙儼拂緇帷¶
　　　(臣/)聞日月之光非卿雲不能黼黻乾坤之大惟¶
　　　天漢可以昭囘是以師表萬年共仰¶
　銀鈎之燦燦榱題數仞永懸金牓之巍巍¶
　　　(臣/)聞金袱銀爐詎煥宫牆之彩緋羅香藥寧增¶
<pb:KR2m0033_WYG_031-5a>¶
　　　寢廟之輝(宋真宗祥符九年賜金/袱銀爐并香藥於廟中)是以撤華蓋¶
　　　之九斿紫霧籠於夕殿耀中央之正色彤精貫¶
　　　於朝扉¶
(上命特留曲柄黄/      蓋於廟中)¶
　　　(臣/)聞杏匝莊壇端木從游之地檜盤羲畫宣尼¶
　　　手植之株是以柯拂紅雲晃翠綃而¶
　駐輦膏流鐵樹籠綵仗以停輿¶
　　　(臣/)聞茫茫蝌蚪没漢氏之丹碑翳翳莓苔蔽唐¶
<pb:KR2m0033_WYG_031-5b>¶
　　　家之緑字是以一經¶
睿賞則舊蹟重光屢奉¶
宸咨則流傳勿替¶
　　　(臣/)聞星輝東壁掌祕室之書林玉積西崑燦仙¶
　　　曹之册府是以刪詩定禮彚複壁之遺經視典¶
　　　披圖閱奎文而考古¶
　　　(臣/)聞漆書竹簡開禮囿之荒塗石墨谿藤作藝¶
　　　林之鴻寳是以八紘頓網摽籖帙以駢羅五位¶
<pb:KR2m0033_WYG_031-6a>¶
　　　崇文啓縹緗而幽討¶
　　　(臣/)聞鯉述二經行咏歌揖讓之事鮒藏六籍奏¶
　　　絲簧琴瑟之音是以遺井汲流激清風於俯眺¶
　　　故居展席緬函丈以披襟¶
　　　(臣/)聞逐鹿開基蔑覩摛文於漢帝傷麟致歎僅¶
　　　傳掞藻於唐宗是以¶
　道冠昔王陳設兩楹之豆¶
　德侔上聖鋪張數仞之牆¶
<pb:KR2m0033_WYG_031-6b>¶
(御製詩有兩楹陳俎豆/  數仞見宫牆之句)¶
　　　(臣/)聞泗源蕩蕩環聖域以揚波竒木蒼蒼拱佳¶
　　　章而送翠是以¶
　鑾輿展謁前驅奔走於百神¶
　仙蹕遙臨俞騎喧闐於七萃¶
　　　(臣/)聞林塋百尺常披異彩之花磴道千盤不長¶
　　　鈎衣之草是以¶
九重肅拜天香襲於衮衣百職陪班瑞靄凝於繡褓¶
<pb:KR2m0033_WYG_031-7a>¶
　　　(臣/)聞文楷千章聳危枝而偃蓋靈蓍萬本符大¶
　　　易而占爻是以¶
御手摩挲則勁節垂於奕禩¶
宸遊徙倚斯祥煙貫於層霄¶
　　　(臣/)聞摘雒鈎河覿姬公於夢寐興禮立樂𢎞聖¶
　　　相之經綸是以碑版勒文垂萬古不刋之製世¶
　　　官承祀沛千秋未有之恩¶
(命周公後裔東野沛/      然為博士)¶
<pb:KR2m0033_WYG_031-7b>¶
　　　(臣/)聞緇流沐寵&KR0339;别派於蕭梁羽士邀榮誤他¶
　　　鑣於元魏(李義山詩他/鑣並老莊)是以洪緒拜重裘之賜¶
　　　爰思道脈綿長繡圻捐一歲之租益表儒門沾¶
　　　被(王勃碑云宋微/子之洪緒今以)¶
(臨幸五氏子孫皆被腋蟒黑貂掛之錫/恩賜而衍聖公有狐)¶
　　　(臣/)聞青女霜寒不改貞柯之色絳帷風暖益垂¶
　　　寳婺之芒是以¶
御墨淋漓表松筠之節操¶
<pb:KR2m0033_WYG_031-8a>¶
宸章刻畫懸棹楔以輝煌¶
　(賜孔毓圻祖母/    陶氏坊額)¶
　　　(臣/)聞栁下墳塋尚厲採樵之禁信陵墓域猶䖍¶
　　　奉祀之司是以卒史百人被簪纓而汛掃佳城¶
　　　十頃掩骸骼以恢基(漢置百石/卒史今奉)¶
(命復設百戸以/      衛林廟)¶
　　　(臣/)聞義峯插漢森象緯於奎章詞海盪雲迅波¶
　　　瀾於寳翰是以覩舞鳯蟠龍之¶
<pb:KR2m0033_WYG_031-8b>¶
聖藻不復尊元帝之書讀敲金戛石之¶
睿文咸欲陋真宗之贊¶
　　　(臣/)聞岱宗特峻絜¶
聖德以斯卑離象允光分¶
帝圖之末照是以穹碑巨刻摛千古之大文景運元符¶
　　　赫萬年之至教¶
　　　恭紀¶
聖駕幸魯展謁闕里二十韻¶
<pb:KR2m0033_WYG_031-9a>¶
　　　　翰　林　院　庶　吉　士(臣/)范光陽¶
　鳯輦巡東國¶
　鸞旗指汶陽川原合洙泗日月䕶宫牆文德隆¶
　今代儒宗仰¶
　　素王¶
　翠華來駐蹕玉珮各分行入室觀車器升堂肅酒漿¶
　　　禮行頻罄折樂合倍鏗鏘有恪神如在無言教¶
　　　豈忘¶
<pb:KR2m0033_WYG_031-9b>¶
聖容瞻睟穆羣哲儼趨蹌檜閱風霜古碑看歲月長¶
　講筵陳易象¶
睿藻發天章盛典傳宗子髙風激逺方杏壇迴霽色¶
　芝蓋紀恩光路自城隂轉林開水曲旁平原崇馬鬛¶
　　　密樹靜烏翔歎息精靈聚摩挲翰墨香楷亭承¶
　　　雨露異木競芬芳輦路空傳宋名封亦陋唐方¶
　　　田廣兆域伐石表堂皇事與横汾别儀逾過魯¶
　　　詳作師𢎞¶
<pb:KR2m0033_WYG_031-10a>¶
　敎澤千載頌無疆¶
聖駕幸魯恭紀一百韻¶
　　　　翰　林　院　庶　吉　士(臣/)姚士藟¶
聖主垂裳日斯文丕振時傳心尊正學慕道重先師早¶
　　　舉¶
　臨雍典䖍修釋奠儀羮牆原在望闕里更興思為訪¶
　　　尼山道言遵泗水湄彩雲迎¶
　鳯輦晴日映¶
<pb:KR2m0033_WYG_031-10b>¶
　鸞旗簪笏千官肅貔貅萬馬馳封疆齊地近揖讓魯¶
　　　風遺父老觀遮路壺漿酌滿巵爐烟飄繡陌瑞¶
　　　靄接¶
　彤墀登岱初¶
　巡狩朝堂正㑹期山高通¶
帝座日出浴咸池嶽瀆由來重宫牆未易窺微言當絶¶
　　　續大義賴維持不夜天常旦傳薪業弗隳春秋¶
　　　嚴筆削敎鐸息淫詖政敎纔期月風聲訖四陲¶
<pb:KR2m0033_WYG_031-11a>¶
　　　憲章尊祖考氣運值桓僖博學名原大無瑕涅¶
　　　不淄猶傳披玉瑞漫作獲麟悲至德皆天縱周¶
　　　流豈數竒音徽常仰止車服毎追惟奉引登堂¶
　　　陛鳴¶
　鑾詣禴祠冠裳人濟濟舞蹈步遲遲典禮司宗伯簫¶
　　　韶掌后夔篆烟凝翠羽文罽列金支時物胥周¶
　　　備犧尊燦陸離馨香升俎豆對越格神祗澗芷¶
　　　金風颯溪毛玉露滋釀成春在斚粳熟滑流匙¶
<pb:KR2m0033_WYG_031-11b>¶
　　　蒼璧燔柴告黄鐘按律知清和調古瑟疏越播¶
　　　朱絲堂上笙鏞間階前戚羽麾泗濱浮磬石嶰¶
　　　谷截筠枝音叶宫商奏歌陳雅頌詞聆音渾不¶
　　　倦觀禮總忘疲絃誦文禽囀壎篪古柏吹駿奔¶
　　　昭志恪獸舞見情怡¶
　九拜將誠敬三呼迓福禧少牢前代事再獻昔時規¶
　　　親祀傳天寳躬耕說下邳投戈臨太學定諡重¶
　　　宣尼造士猶存制褒成亦允釐美談雖足紀尊¶
<pb:KR2m0033_WYG_031-12a>¶
　　　禮豈加兹留蓋烟霞䕶懸幡寳絡垂似天同覆¶
　　　幬承露荷¶
恩施更啓琅函祕還停¶
　御帳帷詞臣環泮水聖裔擁臯比講學期明道横經¶
　　　在晰疑毎教人辨論頻見¶
帝疇咨明德心常正修身國自治兩儀宗易繫一畫闡¶
　　　庖犧香案¶
天顔喜花磚日影移禮門何竦直周道自逶迤游覽離¶
<pb:KR2m0033_WYG_031-12b>¶
　　　丹墄裴徊俯碧池輝煌新廟貌金碧炫罘罳膠¶
　　　序東西列橋門左右宜壇開安玉几檜老溜霜¶
　　　皮絲竹堂高迥奎文閣嵲峗石虹盤宛轉藻井¶
　　　漾漣漪氣象誠宏壯規模豈隘卑行行趨墓道¶
　　　望望指壇壝馬鬛何年石龍文累代碑地尊關¶
　　　象緯水合導淄濰一脈標中極千盤表四維林¶
　　　無投宿鳥蓍自守靈龜獨不生荆棘偏應產瑞¶
　　　芝居廬人想像植楷影嶔﨑喬木多殊種長垣¶
<pb:KR2m0033_WYG_031-13a>¶
　　　壓古陴是山皆拱向無草不葳蕤坤德長鍾此¶
　　　奎光更屬誰為看松鬱鬱因念塚纍纍¶
　賜地開阡陌平原達九逵烝嘗近南畝黍稷遍東菑¶
　頒惠蠲租賦¶
　推恩給帑貲登山真小魯觀水歎如斯只欲標麟德¶
　　　寧須惜鳯衰筆牀羅翡翠硯匣展琉璃四字褒¶
　　　崇盡重光宇宙彌題碑還作頌揮賦更成詩¶
睿藻昭雲漢鴻文勒鼎彞體追西漢古習陋六朝為垂¶
<pb:KR2m0033_WYG_031-13b>¶
　　　誡言堪法敦倫俗未漓文章根至理性道本無¶
　　　岐入室先由戸窺籓不礙籬詩書時晤對禮樂¶
　　　盡師資信足風千古誰能贊一詞史官書簡册¶
　　　扈從快追隨喜起同堂盛明良庶績熙賡歌珠¶
　　　錯落卷帙錦紛披紀載瞭如掌編摩列若眉體¶
　　　裁稱美備醇正鮮微疵徃哲型如在來兹學有¶
　　　禆縹緗看日麗雲綵自天貽更欲增篇什行將¶
　　　壽棗梨小臣探祕笈珥筆報恩私願學平生志¶
<pb:KR2m0033_WYG_031-14a>¶
　　　從龍遇合竒史才慙永叔文筆謝昌黎但覺揚¶
　　　休美渾忘匿影&KR1126;附名應不朽此樂已無涯¶
大駕幸魯詩¶
　　　　翰　林　院　庶　吉　士(臣/)王　懿¶
　　　萬古傳道心唐虞洎洙泗先聖與後聖精一原¶
　　　無二誰其集大成於維¶
今皇帝治與中天侔學則尼山配靈爽脈脈通百慮而¶
　　　一致緬想闕里風車服與禮器慇然¶
<pb:KR2m0033_WYG_031-14b>¶
　駕六龍迢迢特¶
　臨涖鹵簿圜宫牆旌旄煥松檜豹尾接鵷班冠裳肅¶
　　　揚對夾道伏諸生六經¶
命講肄¶
天語連¶
宸翰絡繹雲章麗一時鄒魯間萬姓歡騰地豐碑摩蒼¶
　　　穹龍虎紛環衛勒成不刋書盛典垂弈世¶
皇帝幸闕里詩¶
<pb:KR2m0033_WYG_031-15a>¶
　　　　翰　林　院　庶　吉　士(臣/)李本涵¶
　　　寰海承流日¶
　清宫重道年¶
　揚鑾遵孔里輯瑞考虞編霜鎖期門㦸颷輕岱嶽煙¶
　　　泉林閒㸃筆防阜靜停鞭插漢開祠廟升堂飭¶
　　　几筵告䖍將玉豆展拜拂彤旃六樂莖池奏千¶
　　　官劍珮聯¶
衮衣終祼獻鼓篋繫詞詮瞻仰遺容在摩挲法物傳杏¶
<pb:KR2m0033_WYG_031-15b>¶
　　　壇花自放檜樹影猶翩汲井清風激看碑古篆¶
　　　鐫南宫餘墨蹟北海有琴絃鬱鬱佳城近紛紛¶
　　　葆吹前天香雲共繞異植綺爭鮮駐蹕思前代¶
　　　居廬記昔賢靈蓍符大衍文草被遐阡延佇斜¶
　　　陽轉從容整¶
　駕旋千秋經術貴五氏¶
主恩偏章服加身麗松筠勵操堅雲孫頒位宁繡壤啓¶
　　　原田宋代儒門大姬公世胄延¶
<pb:KR2m0033_WYG_031-16a>¶
聖謨綈几述¶
睿藻綵毫宣玉海流千派銀潢瀉百川雲書森逸態日¶
　　　榜儼高騫採石西山逺觀光東魯闐文章兼道¶
　　　藝禮樂化垓埏迥映奎躔象須陳玉檢篇萬方¶
　　　同拜手¶
　景運正中天¶
皇上幸闕里恭紀四首¶
　　　　翰　林　院　庶　吉　士(臣/)李斯義¶
<pb:KR2m0033_WYG_031-16b>¶
　　　時維甲子冬問俗披蒿萊¶
　玉輅指東方泱漭洙泗開&KR0444;窕桓子井嶐嵸季郈臺¶
　　　地接魯靈光遺礎隨飛埃左亳右周社兩觀何¶
　　　崔嵬升堂瞻禮器几筵羅罇罍喬林颯天風¶
　龍旗相徘徊榮光結丹霞靈鼉殷若雷染翰攄¶
宸章天漢同昭囘¶
　　　其二¶
　　　緬懐¶
<pb:KR2m0033_WYG_031-17a>¶
　大聖人抱道昌平鄉赫赫帝王師千祀炳秋陽崇儒¶
　　　邁前古道統歸¶
今皇斯文既在兹瞻拜依宫牆文物洽閟宫氤氲松檜¶
　　　香車服三代製萬舞何洋洋斑駮鼎彞姿麾幡¶
　　　魚龍翔於穆挹聖衷猗那聞樂章彷彿奏鈞天¶
　　　登降肅以莊階下舊杏壇巋然存休光¶
　　　其三¶
　　　古檜若怒虬蒼鱗鬱嵳峩千載無榮枯風雲恣¶
<pb:KR2m0033_WYG_031-17b>¶
　　　蕩磨廟中遺舊琴恍聽猗蘭歌反魯樂始正删¶
　　　述亦已多五十學易年白首猶婆娑破壁絲竹¶
　　　音秦火將奈何漢祖祀太牢唐帝還經過夐絶¶
　　　惟我¶
皇建極在中和¶
　　　其四¶
　　　古廟既釋奠遺寢亦肅拜步自洙水橋囘流何¶
　　　澎湃&KR0444;&KR0444;萬木聲青葱儼如畫鳥雀不敢巢蒼¶
<pb:KR2m0033_WYG_031-18a>¶
　　　龍時一掛石壇四十九琳琅倒金薤當年駐蹕¶
　　　亭御氣發光怪枯楷長孫枝隧道惟所屇仰瞻¶
　　　厪¶
皇情恪恭實匪懈尊師¶
賜田宅塋兆拓昔隘從兹億萬年風雨䕶靈界¶
　　　恭紀¶
皇上躬祀闕里二首¶
　　　　翰　林　院　庶　吉　士(臣/)淩紹雯¶
<pb:KR2m0033_WYG_031-18b>¶
宸遊趨闕里彩仗自天開扈¶
　蹕千官擁鳴鑾¶
萬乗來尼山長崒嵂泗水日瀠洄釋奠瞻成禮祥風徧¶
　　　九垓¶
　　　其二¶
　夫子立人極吾¶
皇邁百王殷勤親俎豆髣髴見羮牆道啓詩書壁光留¶
　　　絲竹堂侍臣親盛事稽首共賡颺¶
<pb:KR2m0033_WYG_031-19a>¶
聖駕幸闕里賦¶
　　　　翰　林　院　庶　吉　士(臣/)彭始摶¶
　　　自羲聖之開天判兩間之一畫歴墳典而三五¶
　　　皆帝王之盛蹟揭精一之微言文命敷而勿易¶
　　　闡降衷以發祥垂敬義於玉册序道統以源流¶
　　　實御世之專責彼伊萊與望散不過分股肱而¶
　　　羽翼乃尼山之拔萃詩書而襄命討之職昔者¶
　　　五老來降玉書吐庭𢎞敷四教廣宣六經聲傳¶
<pb:KR2m0033_WYG_031-19b>¶
　　　木鐸萬古寐醒漢唐載嗣尋流昧源雖晝而晦¶
　　　如雲朝屯有宋諸儒爰啓厥門濂洛關閩斗布¶
　　　星繁如有所待以開化元猗歟盛哉我¶
皇上之首出也續二千餘年將墜之斯文追舜禹湯文¶
　　　以還之正統接尼防之道脈洵¶
亶聰而天縱迨乎氛埃掃滌宇宙載新八表遐暢海極¶
　　　無塵歌載纘於武功乃壹志於修文日煥彩於¶
　　　中天道既冬而復春探一貫之祕㫖悟性道之¶
<pb:KR2m0033_WYG_031-20a>¶
　　　奥真懐杏壇之講席思矍相之比鄰彼貞觀與¶
　　　建隆徒釋奠而駿奔集橋門而聽講僅崇儒之¶
　　　空文望高山而仰止爰¶
命駕以東巡於是黄道輝凝¶
　紫宸日擁列缺前驅羣星載拱河嶽來從百靈望寵¶
　　　爾乃羣龍夾轂三公扈從引領乎東蒙之里接¶
　　　足乎鳬嶧之峰於是汶濟既涉奎文在望羮牆¶
　　　載見遵彼周行肅儀範以瞻前歡鼓舞其無方¶
<pb:KR2m0033_WYG_031-20b>¶
　　　觀車服與禮器乃入室而升堂曰下拜於禮門¶
　　　俾俎豆以生光爰抒彩筆乃煥雲章¶
天語高題¶
御墨飛香樹之貞玉以壽無疆覩烟霞之舒卷若鸞鳯¶
　　　之鶱翔標玉書於泰岱掛五雲於高岡實千秋¶
　　　之僅事與日月而輝長宜聖神之潛格喜吾道¶
　　　之再昌黙¶
聖學以授受歸大統於¶
<pb:KR2m0033_WYG_031-21a>¶
今皇於烈哉於烈哉蓋聞天之生聖人也既與以聖人¶
　　　之德必加以聖人之瑞惟聖人為¶
天子之質即¶
天子為聖人之位自唐虞而夏商至中周而幾墜惟¶
　尼父之挺生超羣聖而出類久懐情於三代望¶
今皇而樂致斯治統與道統合而為奕禩之昇平萃¶
君師於一身集洙泗之大成聖以遇¶
聖固已超三古而接其統系道以傳道蓋將與天地而¶
<pb:KR2m0033_WYG_031-21b>¶
　　　同其貞恒¶
聖駕幸闕里恭紀¶
　　　　翰　林　院　庶　吉　士(臣/)范光宗¶
　警蹕臨東甸車書集萬方時巡追舜帝于邁詠周王¶
　　　肅肅瞻廊廟歆歆薦豆觴鏗鏘鳴劍珮師濟列¶
　　　冠裳快覩圜橋盛榮生璧水光豐碑鈎未斷檜¶
　　　幹色猶蒼事業超前古修明俟我¶
皇雲霞輝¶
<pb:KR2m0033_WYG_031-22a>¶
翰藻¶
綸綍煥奎章鉅典龜蒙峻¶
　湛恩洙泗長明良賡喜起聲敎訖遐荒自愧雕蟲技¶
　　　叨陪鵷鷺行敷文當¶
　景運寳厯頌無疆¶
聖駕幸魯記¶
　　　　翰　林　院　庶　吉　士(臣/)葉　渟¶
皇帝御極之二十有三年從臣工請始行東¶
<pb:KR2m0033_WYG_031-22b>¶
　巡狩用察民疾苦勤施補助¶
　鑾輿經過地方應行典禮無不修舉九月二十四日¶
　　　發自京師既登泰山還自江南十一月十八日¶
　　　乙夘遂¶
幸闕里謁¶
　先師修祀事先是羣臣議禮謂陳設儀仗迎神送神¶
　　　用兩跪六叩禮讀祝文畢行三叩禮¶
皇上以¶
<pb:KR2m0033_WYG_031-23a>¶
　先師道冠古今所以尊禮之者猶有未至遂¶
特行九叩禮夫重道尊師王政之本也記曰三王四代¶
　　　惟其師矧¶
　先師集千聖心傳㑹百王大法其道誠莫之與京累¶
　　　代崇事之文亦不可為不備然要未聞有行是¶
　　　曠典者¶
皇上天縱聰明聖神文武超邁前代獨創非常而行千¶
　　　載所未行之典宜矣嘗考漢高至魯不過以太¶
<pb:KR2m0033_WYG_031-23b>¶
　　　牢祀孔子而儀制不載北魏孝文唐高宗明皇¶
　　　後周太祖皆行親祀亦未傳有儀制惟宋真宗¶
　　　謁廟始用再拜行酌獻禮詣孔林降輿乗馬然¶
　　　以視今日典禮果孰優而孰詘耶唐明皇過魯¶
　　　詩止於嘆鳯泣麟以視今日¶
御製闡揚道法炳若日星以心印心以道證道使萬世¶
　　　永遵而不可易其為精粗得失又不待智者始¶
　　　辨之也先是禮部議¶
<pb:KR2m0033_WYG_031-24a>¶
　巡幸所至凡致祭祝祠翰林官擬撰獨祀先師及元聖¶
　　　　周公文出自¶
　皇上親裁又¶
　聖製孔子廟記¶
　　遣官勒石典禮益隆昔先臣方藹久侍¶
　　講筵蒙¶
　恩至深今(臣/)又備員史臣之末(臣/)弟湜又忝與纂修欣¶
　　　　覩¶
<pb:KR2m0033_WYG_031-24b>¶
　皇上道法兼統所行典禮足以昭示萬世作則無窮用¶
　　　　敢忘其固陋拜手而為之記¶
　¶
　¶
　¶
　¶
　¶
幸魯盛典卷三十一¶
