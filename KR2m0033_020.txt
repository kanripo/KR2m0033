# -*- mode: mandoku-view; -*-
#+TITLE: 幸魯盛典
#+DATE: 2015-08-24 22:51:51.114309
#+PROPERTY: ID KR2m0033
#+PROPERTY: BASEEDITION WYG    
#+PROPERTY: JUAN 卷二十
<pb:KR2m0033_WYG_020-1a>¶
　欽定四庫全書¶
幸魯盛典巻二十¶
　　　　康熙二十四年乙丑四月衍聖公孔毓圻疏請¶
　　　　纂修¶
　幸魯盛典并請¶
　御製古檜賦勒石檜樹間¶
　詔從之¶
　　　　衍聖公(臣/)孔毓圻¶
<pb:KR2m0033_WYG_020-1b>¶
　　奏為請¶
　旨纂修¶
　幸魯盛典以昭垂道統敷示臣民事(臣/)聞帝王膺圖御¶
　　　　宇以體元出治則為君極聖賢致知力行以繼¶
　　　　往開來則為道統自古迄今君極與道統合而¶
　　　　為一者必至聖而後克全伏遇¶
　皇上¶
　　哲謀天亶¶
<pb:KR2m0033_WYG_020-2a>¶
　敦敏夙成¶
　知則生知聰明首出庶物¶
　行則安行律度協於中和猶復¶
　修來時敏念典愈勤¶
　鑒百王之治法¶
　闡千聖之微言堯舜禹湯文武周孔之道至我¶
皇上而統㑹焉上有至聖之君則下有王者之民(臣/)竊¶
　　　見¶
<pb:KR2m0033_WYG_020-2b>¶
巡蹕所至區宇縱觀羣黎覲迎歡呼徯應千里攀援即¶
　　　古帝遊幸康衢僅一擊壤之儔耳而今則處處¶
　　　皆康衢人人為擊壤¶
皇上之德盛化神實高於古聖遠矣至如¶
臨幸闕里典制超越蓋惟¶
皇上躬任道統親接羮牆以是創制矞皇敦崇¶
　　先聖而(臣/)見四方人士來登闕里者瞻仰¶
宸章¶
<pb:KR2m0033_WYG_020-3a>¶
御蓋焜燿廟庭無不致敬忭舞導揚又必問(臣/)以釋奠¶
　　　之儀文進講之大義與夫拜颺之次第¶
　賚予之優渥務必細詢(臣/)應對且日不暇給(臣/)因思¶
聖主隆規自炳於¶
　起居之注而尼山道統不可無紀盛之書(臣/)愚特籲¶
聖恩容(臣/)裒輯¶
　典章臚陳儀制¶
皇上顧問之天語羣僚奏對之昌言(臣/)族受¶
<pb:KR2m0033_WYG_020-3b>¶
恩之始末扈從入廟之班聫一一恭紀纂成¶
幸魯盛典一書以昭示臣民使共獲快覩在(臣/)家則傳¶
　　　之子孫與論語家語諸書同垂天壤矣如䝉¶
鑒允(臣/)即於廟庭設局纂修仍請¶
勅下部衙門將一應¶
臨幸闕里事宜¶
聖製¶
聖諭告文祝文禮樂儀制講章以及扈從入廟陪祀執¶
<pb:KR2m0033_WYG_020-4a>¶
　　　事諸臣名爵各行頒發到(臣/)以便彚齊纂入俟¶
　　　刋刻成書另疏恭呈¶
御覽則寰宇獲覩顯懿之盛而尼山永垂鉅典之書矣¶
　　　抑(臣/)更有請者(臣/)兹趨賀¶
萬壽甫入都門聞有¶
御製古檜賦(臣/)不勝懽躍即購求抄本薫沐恭誦仰見¶
　　　我¶
皇上¶
<pb:KR2m0033_WYG_020-4b>¶
聖學淵宏¶
龍章浩瀚妙體裁之獨至闡義藴於靡遺(臣/)伏念自手¶
　　　植檜樹以來二千餘歳幸邀¶
天顔之顧盻復荷¶
睿藻之褒揚(臣/)不揣冒昧敢請¶
聖製勒石檜樹間垂之永久以為萬代觀瞻伏乞¶
皇上鴻慈俯允奉¶
旨該部議奏¶
<pb:KR2m0033_WYG_020-5a>¶
　　　禮部¶
　題前事該(臣/)等議得衍聖公孔毓圻疏稱¶
皇上臨幸闕里典制超越特籲¶
聖恩容(臣/)裒輯典章臚陳儀制¶
皇上顧問之天語羣僚奏對之昌言(臣/)族受¶
恩之始末扈從入廟之班聫一一恭紀¶
幸魯盛典一書即於廟庭設局纂修仍¶
勅下該衙門將一應¶
<pb:KR2m0033_WYG_020-5b>¶
臨幸闕里事宜¶
聖製¶
聖諭告文祝文禮樂儀制講章以及扈從入廟陪祀執¶
　　　事諸臣名爵各行頒發以便彚輯等語(臣/)等仰¶
　　　惟我¶
皇上崇尚師儒修明理學¶
車駕躬臨闕里特崇報典屢沛¶
恩光而且¶
<pb:KR2m0033_WYG_020-6a>¶
宸翰輝煌¶
天章藻麗規模遠邁於前王彞訓永垂於萬世應如衍¶
　　　聖公孔毓圻所請纂修¶
幸魯盛典一書永垂萬世相應將¶
皇上東巡¶
聖製¶
聖諭告文祝文並顧問¶
天語臣僚奏對¶
<pb:KR2m0033_WYG_020-6b>¶
臨幸闕里事宜禮樂儀制講章啓奏等事以及扈從王¶
　　　等内大臣侍衛各部院大臣官員入廟陪祀執¶
　　　事諸臣名爵(臣/)部行文各部院詳查明白開列¶
　　　俱移送(臣/)部其纂修¶
幸魯盛典一書永垂萬世應將各部院移送禮制事宜¶
　　　彚送翰林院其應行纂修典禮各項詳定明白¶
　　　移送(臣/)部轉送衍聖公孔毓圻纂修進呈¶
御覽又疏稱¶
<pb:KR2m0033_WYG_020-7a>¶
御製古檜賦請勒碑檜樹間垂之永久以為萬代觀瞻¶
　　　等語相應亦如所請¶
勅下翰林院將古檜賦抄録移送(臣/)部亦轉發衍聖公¶
　　　孔毓圻令其勒碑檜樹間可也奉¶
旨依議¶
　　　十二月衍聖公孔毓圻疏舉進士金居敬等纂¶
　　　修¶
幸魯盛典¶
<pb:KR2m0033_WYG_020-7b>¶
上可其奏¶
勅部咨取金居敬俞兆曾叢克敬孫致彌葉湜沙汝洛¶
　　　章緯曹晃赴闕里¶
　　聖廟纂修¶
　　　衍聖公(臣/)孔毓圻¶
　奏為纂修仰奉¶
俞綸編輯理難草率恭請¶
　頒發禮制事宜咨取應用人員以光盛典事切該(臣/)¶
<pb:KR2m0033_WYG_020-8a>¶
　　　恭遇我¶
皇上崇儒重道加恩¶
　　先師前軼百王後光萬禩先經(臣/)請¶
旨纂修¶
幸魯盛典以昭埀道統敷示臣民事具奏奉¶
旨該部議奏隨經禮部議覆内稱相應將¶
皇上東巡¶
聖製¶
<pb:KR2m0033_WYG_020-8b>¶
聖諭告文祝文併顧問¶
天語臣僚奏對¶
臨幸闕里事宜禮樂儀制講章啓奏等事以及扈從王¶
　　　等内大臣侍衛各部院大臣等員入廟陪祀執¶
　　　事諸臣名爵行文各部院詳查開明移送(臣/)部¶
　　　彚送翰林院其應行典禮各項詳定明白移送¶
　　　(臣/)部轉送衍聖公孔毓圻纂修進呈¶
御覽奉¶
<pb:KR2m0033_WYG_020-9a>¶
旨依議欽遵在案伏念¶
皇上文治之隆亘古未有年來海外之國皆求遣子入¶
　　　監讀書今(臣/)所請纂修¶
幸魯盛典之書告成之日外則宣示遐方内則昭垂後¶
　　　世皆仰¶
皇上之崇正道尊¶
　　先師奕禩永奉典則之貽四海競切觀光之慕所係¶
　　　誠非淺鮮也所有禮制事宜等各項前經部議¶
<pb:KR2m0033_WYG_020-9b>¶
　　　俟翰林院詳定明白移部轉發到(臣/)計詞臣必¶
　　　已捜輯考核詳備無遺請¶
勅部院迅速頒發以便遵¶
旨開館纂修但(臣/)自惟學問固陋尠見寡聞若使獨任¶
　　　操觚未免掛一漏萬況所裒集者我¶
皇上之文章乃古今莫大之文章所恭紀者我¶
皇上之事功乃古今莫大之事功若草率從事(臣/)則何¶
　　　敢今纂修盛典一書必須才學鴻贍之人共勷¶
<pb:KR2m0033_WYG_020-10a>¶
　　　厥事方能揚㩁愉快而諸臣之現任供職者(臣/)¶
　　　未敢借才(臣/)擬身總其綱及(臣/)胞弟翰林院五¶
　　　經博士(臣/)孔毓埏為副外(臣/)訪得江南蘓州府¶
　　　長洲縣乙丑科進士金居敬浙江嘉興府嘉善¶
　　　縣儒學増廣生員曹晃嘉興府海鹽縣乙丑科¶
　　　進士俞兆曾江南蘇州府嘉定縣戊午科舉人¶
　　　孫致彌蘇州府崑山縣辛酉科順天鄉試副榜¶
　　　貢生葉湜江寧府江寧縣丁巳科舉人叢克敬¶
<pb:KR2m0033_WYG_020-10b>¶
　　　山東登州府萊陽縣候選京職沙汝洛浙江杭¶
　　　州府富陽縣候選知縣章緯此數人者皆人品¶
　　　純粹學問優長堪任纂修之役恭請¶
俞旨¶
勅部咨取到(臣/)至於校閲収掌謄録各有攸司書成之¶
　　　日一並列名進呈¶
御覽其間儻有未備典禮亦容(臣/)次第咨部查取務求¶
　　　明備以光盛典奉¶
<pb:KR2m0033_WYG_020-11a>¶
旨該部知道¶
　　　禮部¶
　題前事該(臣/)等㑹議得衍聖公孔毓圻疏稱纂修¶
幸魯盛典一書(臣/)自惟學問固陋尠見寡聞若使獨任¶
　　　操觚未免掛一漏萬必須才學鴻贍之人共勷¶
　　　厥事方能揚㩁愉快而見任供職者未敢借才¶
　　　(臣/)擬身總其綱翰林院五經博士孔毓埏為副¶
　　　外今訪得江南進士金居敬浙江生員曹晃浙¶
<pb:KR2m0033_WYG_020-11b>¶
　　　江進士俞兆曾江南舉人孫致彌江南貢生葉¶
　　　湜江南舉人叢克敬山東候選京職沙汝洛浙¶
　　　江杭州府富陽縣候選知縣章緯此數人者皆¶
　　　人品純粹學問優長堪任纂修之役恭請¶
俞旨勅部咨取到臣等語應照衍聖公孔毓圻所題將¶
　　　進士金居敬等移咨該督撫速催前赴衍聖公¶
　　　處纂修可也奉¶
旨依議¶
<pb:KR2m0033_WYG_020-12a>¶
　　　康熙二十五年丙寅七月¶
上命頒降¶
御製文及¶
幸魯典禮於¶
　聖廟纂修館八月初一日衍聖公孔毓圻同翰林院¶
　　　五經博士孔毓埏纂修進士金居敬俞兆曾舉¶
　　　人叢克敬孫致彌副榜貢生葉湜候選小京職¶
　　　沙汝洛候選知縣章緯増廣生員曹晃等於金¶
<pb:KR2m0033_WYG_020-12b>¶
　　　絲堂開館纂修¶
幸魯盛典¶
　　　禮部咨為移送事儀制清吏司案呈奉本部送¶
　　　准翰林院咨稱先經本衙門進呈過¶
幸魯典禮二本於康熙二十五年七月初四日侍讀學¶
　　　士高士竒口傳此書¶
御覽已完發與衍聖公孔毓圻併¶
御製文章七篇一併發出應移送貴部轉發¶
<pb:KR2m0033_WYG_020-13a>¶
幸魯典禮二本¶
御製文章七篇移送衍聖公可也¶
　　　衍聖公(臣/)孔毓圻¶
　題為¶
御製天章既煥臣僚撰述宜裒謹報明開讀開館日期¶
　　　再請¶
俞旨事(臣/)於康熙二十五年八月初一日接准禮部咨¶
　　　稱准翰林院咨稱先經本衙門進呈過¶
<pb:KR2m0033_WYG_020-13b>¶
幸魯典禮於康熙二十五年七月初四日侍讀學士高¶
　　　士竒口傳此書¶
御覽己完發與衍聖公孔毓圻併¶
御製文章七篇一併發出應移送轉發等因咨行到(臣/)¶
　　　(臣/)即於本日在(臣/)衙門恭設香案率領纂修各¶
　　　員併(臣/)屬官員族人等望¶
闕叩頭行禮當即開讀¶
聖製(臣/)謹親捧安奉¶
<pb:KR2m0033_WYG_020-14a>¶
宸翰閣内隨率纂修各員敬於¶
　　聖廟金絲堂開館訖(臣/)伏讀¶
聖製文明煥彩¶
睿藻揚華言言闡道紹述千聖之精微字字傳心糠粃¶
　　　百家之論説(臣/)稽往古厯代帝王凡孔廟碑記¶
　　　祝詞俱出廷臣撰述未聞寶翰親揮若唐宗幸¶
　　　宅之詩宋帝東臨之贊章宗一詠明祖一詩雖¶
　　　洋洋聖謨千秋永寶而寥寥篇什體製未𢎞從¶
<pb:KR2m0033_WYG_020-14b>¶
　　　未有¶
親灑宸翰高文大篇如我¶
皇上之文同日月之麗天並行不息若源泉之湧地萬¶
　　　派爭流渾涵義類陶鑄古今廟記溯章述之功¶
　　　能序贊備始終之條理乃至泉林檜樹亦攄昭¶
　　　曠之觀孟廟姬祠並著發皇之大夐乎莫尚至¶
　　　矣難名愧(臣/)知識淺陋猶夫窺天測海豈能識¶
　　　其萬一惟日與纂修諸臣恭誦體㑹形之抃舞¶
<pb:KR2m0033_WYG_020-15a>¶
　　　抑(臣/)更有請者自古都俞吁咈之朝必載賡歌¶
　　　颺拜之盛(臣/)伏見¶
聖駕巡幸扈從諸臣既有應¶
制之作班聫之上亦多恭頌之詞記頌詩賦體製不同¶
　　　皆以賡揚盛美黼黻休明即(臣/)等愚昧亦思有¶
　　　所撰述以紀希遘之典(臣/)擬彚輯編為藝文一¶
　　　巻附之集後上採巻阿魚藻以誌喜起之休風¶
　　　旁及夏諺衢謡益見¶
<pb:KR2m0033_WYG_020-15b>¶
右文之盛治伏乞¶
勅下該衙門凡臣僚一應篇什許其於歳内各自繕冩¶
　　　郵寄到(臣/)容(臣/)編輯成書一體進呈¶
御覽伏候¶
皇上睿鑒奉¶
旨該部知道¶
　　　禮部¶
　題前事該(臣/)等議得衍聖公孔毓圻疏稱伏見¶
<pb:KR2m0033_WYG_020-16a>¶
聖駕巡幸扈從諸臣既有應¶
制之作班聫之上亦多恭頌之詞皆以賡揚盛美黼黻¶
　　　休明即(臣/)等愚昧亦思有所撰述以記希遘之¶
　　　典(臣/)擬彚輯編為藝文一巻附之集後等因前¶
　　　來(臣/)等伏覩我¶
皇上濬哲生知文明應運¶
臨幸闕里釋奠¶
　先師典禮矞皇聲名洋溢揮灑¶
<pb:KR2m0033_WYG_020-16b>¶
宸翰麗煥星雲昭揭¶
天章高懸霄漢開讀則圜橋觀聽加恩而泮璧増輝成¶
　　　一代之𢎞規垂千秋之僅事逖稽往籍爰溯曩¶
　　　徽唐虞之君臣賡唱成周之雅頌矢音以及炎¶
　　　漢柏梁初唐應制咸存撰製並有和歌於以黼¶
　　　黻休明發揚嘉美況乎恭逢¶
聖世欣覩¶
熙朝崇儒重道鑠古振今凡屬臣僚無不樂為宣贊相¶
<pb:KR2m0033_WYG_020-17a>¶
　　　應如衍聖公所請凡扈從部院諸臣及在廷臣¶
　　　僚其有著為文辭鋪揚鴻鉅者無論詩賦頌記¶
　　　俱限於一月内繕冩交與翰林院由翰林院裁¶
　　　訂送(臣/)部轉發其衍聖公孔毓圻等有作亦聽¶
　　　采録務擇其淵粹有禆風雅者為藝文一類附¶
　　　之巻内非特益孔庭家乗之榮實以徴¶
聖代文治之盛如此則我¶
皇上尊崇至聖之意奕禩光昭而臣子頌揚踊躍之情¶
<pb:KR2m0033_WYG_020-17b>¶
　　　亦得以稍抒萬一矣奉¶
旨依議¶
　　　康熙二十七年戊辰四月¶
幸魯盛典草稿告成計書一十八巻衍聖公孔毓圻具¶
　　　疏進呈¶
御覽恭請¶
御製序文¶
上命禮部翰林院㑹議議上¶
<pb:KR2m0033_WYG_020-18a>¶
制曰可仍以原書發館遵¶
旨詳加增改¶
　　　衍聖公(臣/)孔毓圻¶
　奏為恭呈¶
幸魯盛典仰祈¶
睿鑒¶
欽定以隆重典事竊惟創非常之典制必在極盛之昌¶
　　　時集道統之大成端賴綏猷之元后(臣/)考闕里¶
<pb:KR2m0033_WYG_020-18b>¶
　　　行幸漢高而後一十四君雖載史書從無專録¶
　　　典未鉅也伏惟我¶
皇上¶
　體膺上聖¶
　道協時中深考於承天治人之故惟斯道之能𢎞博¶
　　　綜於前言往行之中以古聖為可法¶
　念典時敏既親載籍以觀摩¶
　文教誕敷復示尊崇為則傚乃於甲子之冬時邁¶
<pb:KR2m0033_WYG_020-19a>¶
　東巡之駕江淮旋¶
蹕洙泗停輿毖祀爰修隆儀肇舉陟降在庭儼若羹牆¶
　　　之接徘徊廟寢恭聞¶
金玉之音禮樂煥越於百王¶
恩典普沾於陪祀¶
宸章寶翰¶
　芝蓋貞珉叠¶
　賜屢頒有加靡己集廟庭之典謨未有富於¶
<pb:KR2m0033_WYG_020-19b>¶
天章之巍煥也溯幸宅之典禮未有加於¶
　今日之𢎞鉅也復䝉¶
皇上俯俞(臣/)請纂修¶
幸魯盛典一書(臣/)隨舉金居敬等¶
　題薦纂修至於校閲収掌謄録之司(臣/)前疏内¶
　題明於書成之日一體列名隨將校閲張拱樞等咨¶
　　　報吏部註册在案自康熙二十五年八月初一¶
　　　日¶
<pb:KR2m0033_WYG_020-20a>¶
　題報開館(臣/)統率各員敬謹慎重纂成書稿一十八¶
　　　巻恭呈¶
睿覽伏念(臣/)等學識淺陋其間裒輯恐有未當微(臣/)凛¶
　　　凛於心特籲¶
聖恩宥其愚昧¶
俯賜裁定並請¶
御製序文仍行頒發到(臣/)容(臣/)遵奉鏤板進呈¶
御覽即頒行天下庶普天率土咸仰¶
<pb:KR2m0033_WYG_020-20b>¶
　尊師重道之崇閎桑户蓬樞共瞻¶
聖製宸篇之浩博其纂修等員幸際¶
聖朝得逢曠典應否邀¶
恩議叙出自¶
皇上洪恩非(臣/)所敢仰冀也奉¶
旨這本内事情著禮部翰林院㑹同確議具奏幸魯盛¶
　典併發¶
　　　禮部¶
<pb:KR2m0033_WYG_020-21a>¶
　題前事該(臣/)等㑹議得衍聖公孔毓圻疏稱纂修¶
幸魯盛典一書自康熙二十五年八月初一日開館纂¶
　　　成一十八巻恭呈¶
睿覽¶
俯賜裁定並請¶
御製序文仍行頒發到(臣/)容(臣/)遵奉鏤版進呈¶
御覽即頒行天下其纂修等員幸際¶
聖朝得逢曠典應否邀¶
<pb:KR2m0033_WYG_020-21b>¶
恩議叙出自¶
皇上洪恩等語(臣/)等仰見我¶
皇上崇儒重道邁古軼今¶
　典禮逺駕乎百王¶
　制作永垂於萬世¶
宸章睿藻煥若日星¶
芝蓋貞珉昭於雲漢兹¶
　鉅典已成¶
<pb:KR2m0033_WYG_020-22a>¶
　鴻篇告竣相應¶
俯允所請¶
寵錫序文鏤刻頒布斯一代之𢎞章允著而千秋之正¶
　　　學増輝矣至書内批簽共三十二條應令遵照¶
　　　改正詩文所載尚少亦今増入其纂修八員應¶
　　　賞給表裏各一疋於該部移取可也康熙二十¶
　　　七年十月二十六日題本月二十八日奉¶
旨依議¶
<pb:KR2m0033_WYG_020-22b>¶
　　　康熙四十年辛巳三月衍聖公孔毓圻恭呈修¶
　　　成¶
幸魯盛典稿本四十巻¶
　　　孔子六十七代孫太子少師襲封衍聖公(臣/)孔¶
　　　毓圻¶
　題為恭進¶
幸魯盛典稿本仰祈¶
欽定頒發以隆重典事竊(臣/)恭遇我¶
<pb:KR2m0033_WYG_020-23a>¶
皇上欽崇¶
　　聖學¶
臨幸闕里¶
親祭¶
　　廟林¶
　典禮至隆¶
　恩澤至厚皆亘古之所未聞洵足度越百王輝映億¶
　　　禩先經(臣/)於康熙二十四年四月間具疏請纂¶
<pb:KR2m0033_WYG_020-23b>¶
　　　修¶
幸魯盛典一書昭示天下萬世䝉¶
恩俞允(臣/)隨舉進士金居敬俞兆曾舉人叢克敬孫致¶
　　　彌副榜貢生葉湜候補小京職沙汝洛候選知¶
　　　縣章緯增廣生員曹晃等同任纂修之役亦䝉¶
恩准咨取到(臣/)於二十五年八月擇¶
　聖廟之金絲堂開館纂修至康熙三十七年告成計¶
　　　正文一十四巻頌揚詩文四巻共計一十八巻¶
<pb:KR2m0033_WYG_020-24a>¶
　　　進呈¶
御覽恭荷¶
皇上寵錫序文并發原書内奉¶
欽定批簽三十二條令(臣/)遵照改正詩文所載尚少亦¶
　　　令増入(臣/)謹叩頭謝¶
恩同(臣/)弟五經博士(臣/)毓埏及纂修諸臣等敬謹詳慎¶
　　　遵奉¶
御批一一改正并遴選詩文增入外復䝉¶
<pb:KR2m0033_WYG_020-24b>¶
皇上特發帑金修建¶
　　祖廟壯麗堅固逺邁前規工成之日又䝉¶
特恩命¶
　皇子行祭告禮又䝉¶
御製碑文¶
御筆親書¶
命官率¶
　内府供奉名手鈎勒摹搨進¶
<pb:KR2m0033_WYG_020-25a>¶
　呈又䝉以¶
御書墨蹟¶
賜(臣/)珍藏¶
天恩優渥有加無已皆¶
　　廟庭從來未有之¶
異數而人(臣/)不敢冀望之¶
殊恩也抃舞之餘屏營彌切謹同纂修諸臣備載入書¶
　　　修完正文二十巻詩文二十巻共計四十巻裝¶
<pb:KR2m0033_WYG_020-25b>¶
　　　潢成帙(臣/)謹親捧恭¶
　進外伏念¶
聖德崇隆¶
皇恩浩蕩(臣/)等經生之筆豈能測量¶
　天地之廣大摹寫¶
　日月之光華訛纇必多疎蕪不免伏冀¶
聖恩垂矜庸陋曲賜涵容其中有應改應刪之處(臣/)現¶
　　　帶纂修官原任翰林院庶吉士(臣/)孫致彌在京¶
<pb:KR2m0033_WYG_020-26a>¶
　　　候¶
旨即令致彌欽遵刪改賫囘曲阜(臣/)當䖍奉刋刻刷印¶
　　　進¶
　呈頒行天下俾六合之内萬世而遥共仰我¶
皇上尊師重道卓冠古今而文教益振正學彌隆矣至¶
　　　於纂修諸臣朝夕編摩無間寒暑皆因感荷¶
天恩力圖報効不敢偷安(臣/)得藉以成書報¶
命皆¶
<pb:KR2m0033_WYG_020-26b>¶
皇上聖恩所賜也(臣/)原舉纂修官八人今僅存孫致彌¶
　　　叢克敬二人在館一十六年辦事最久近叢克¶
　　　敬又以抱病囘籍其孫致彌曾䝉¶
召對久在¶
皇上睿照之中(臣/)與共事多年見其學問淹通為人勤¶
　　　慎(臣/)仰體¶
皇上愛惜人材至意敢為據實奏¶
聞儻䝉¶
<pb:KR2m0033_WYG_020-27a>¶
皇上格外叙録則又出自¶
高天厚地之特恩非(臣/)之所敢希望也伏祈¶
聖鑒勅部議覆施行康熙四十年四月初二日題本月¶
　　　初五日奉¶
旨該部知道¶
　　　(臣/)謹按¶
　　聖門紀載之書見於厯代經籍之志者有孔志闕里¶
　　　祖庭記東家雜記孔子世家譜孔氏編年孔氏¶
<pb:KR2m0033_WYG_020-27b>¶
　　　實録孔聖圖譜孔氏全書聖門通考聖門人物¶
　　　志闕里志孔子弟子傳贊孔庭纂要孔聖全書¶
　　　孔庭僉載諸書篇目殊夥纂輯相沿然非子孫¶
　　　之追述先型即儒生之推尊至聖握鉛懷槧多¶
　　　在芸窗襞紙濡毫率由蔀屋且也盈箱累篋惟¶
　　　傳闕里之遺文紀事纂言莫載朝家之大典猶¶
　　　且垂諸藝苑播在儒林未有¶
天章¶
<pb:KR2m0033_WYG_020-28a>¶
宸翰親揮灑於寶跗¶
帝典¶
王謨頒記注於玉署采兼葑菲奉¶
德音以求才堂啓金絲沐¶
天恩而開局¶
聖朝之謨烈乃增光於魯壁之旁下士之編摩得仰塵¶
　　　於¶
　厦㫋之側如(臣/)等今日之受¶
<pb:KR2m0033_WYG_020-28b>¶
恩過望沐¶
寵逾涯者也欽惟我¶
皇上德邁羲軒¶
　功高姚姒¶
　心符聖道隆¶
　恩禮於¶
　先師¶
　手握化機啓文明於寰宇¶
<pb:KR2m0033_WYG_020-29a>¶
特紀¶
熙朝之盛事聿垂萬世之芳模(臣/)等猥以菲材濫厠載¶
　　　筆非不思鋪陳¶
盛烈揚扢¶
鴻猷而一蠡不足測溟涬之深尺管不足量圓穹之大¶
　　　凡厯十六年之久始成四十巻之書幸得載¶
聖德之矞皇庶可掩蕪詞之弇鄙所冀仰邀¶
睿鑒裁自¶
<pb:KR2m0033_WYG_020-29b>¶
淵衷一經筆削於¶
九重彌增光焰於萬丈則文河學海皆沐¶
恩波經笥書囊咸沾¶
聖澤縹緗輝映時見星雲日月之光華琰琬流傳永匹¶
　　　虞夏商周之制作矣¶
　　　禮部¶
　題前事該(臣/)等議得衍聖公孔毓圻奏稱恭遇¶
皇上臨幸闕里¶
<pb:KR2m0033_WYG_020-30a>¶
親祭廟林典禮至隆¶
恩澤至厚先經(臣/)于康熙二十四年疏請纂修¶
幸魯盛典一書康熙三十七年告成呈覽恭荷¶
皇上寵錫序文併¶
欽定批簽三十二條今(臣/)遵照改正詩文所載尚少亦¶
　　　令増入(臣/)謹同纂修諸臣遵奉¶
御批改正併遴選詩文増入外復蒙¶
皇上念¶
<pb:KR2m0033_WYG_020-30b>¶
　　祖廟隳敝發帑金修建又命¶
　皇子祭告又蒙¶
御製碑文¶
御筆親書謹備載入書修完四十巻謹親捧恭¶
　進外其中有應改應刪之處(臣/)現帶纂修官原任翰¶
　　　林院庶吉士(臣/)孫致彌在京候¶
旨欽遵¶
御批刪改䖍奉刋刷進呈頒行天下等語(臣/)等恭惟我¶
<pb:KR2m0033_WYG_020-31a>¶
皇上治紹唐虞道隆洙泗¶
躬詣闕里¶
親祭廟林重道崇儒從古未有應如衍聖公所請將¶
幸魯盛典一書恭候¶
皇上刪改刋刻進呈頒行天下垂之萬世又稱(臣/)原舉¶
　　　纂修官八人今僅存孫致彌叢克敬二人在館¶
　　　一十六年辦事最久近叢克敬又以抱病囘籍¶
　　　其孫致彌(臣/)與共事多年見其學問淹通為人¶
<pb:KR2m0033_WYG_020-31b>¶
　　　勤慎倘䝉格外叙録則又出自¶
高天厚地之特恩等語查議叙官員事𨽻吏部其孫致¶
　　　彌議叙之處俟¶
命下之日交與吏部可也本月二十二日題二十四日¶
　　　奉¶
旨依議¶
　　　吏部¶
　題前事該(臣/)等議得禮部咨稱衍聖公孔毓圻疏稱¶
<pb:KR2m0033_WYG_020-32a>¶
　　　(臣/)原舉纂修¶
幸魯盛典原任翰林院庶吉士孫致彌在館一十六年¶
　　　辦事最久學問淹通為人勤慎倘蒙格外叙録¶
　　　則又出自¶
高天厚地之特恩相應將孫致彌議叙之處俟吏部議¶
　　　等因具題奉¶
旨依議欽此欽遵移咨前來恭惟¶
皇上道崇先聖¶
<pb:KR2m0033_WYG_020-32b>¶
　功邁百王¶
　省方觀民¶
　過魯講學既¶
親祠祭¶
　重煥宫牆¶
御筆天章¶
　光昭星日¶
深恩厚澤¶
<pb:KR2m0033_WYG_020-33a>¶
　　慶衍裔孫風教宏施寰海普被今衍聖公孔毓圻因¶
　皇上幸魯盛典告成疏稱纂修官孫致彌在館一十六¶
　　　　年辦事最久學問淹通為人勤慎題請格外叙¶
　　　　録相應將原任翰林院庶吉士孫致彌准其原¶
　　　　官用可也(臣/)等未敢擅便謹題請¶
　旨五月二十三日題二十五日奉¶
　旨依議¶
　¶
<pb:KR2m0033_WYG_020-33b>¶
　¶
　¶
　¶
　¶
　¶
　¶
　¶
幸魯盛典巻二十¶
