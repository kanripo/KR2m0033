# -*- mode: mandoku-view; -*-
#+TITLE: 幸魯盛典
#+DATE: 2015-08-24 22:51:51.468885
#+PROPERTY: ID KR2m0033
#+PROPERTY: BASEEDITION WYG    
#+PROPERTY: JUAN 卷三十五
<pb:KR2m0033_WYG_035-1a>¶
　欽定四庫全書¶
幸魯盛典卷三十五¶
　　　　恭遇¶
　駕幸東魯釋奠¶
　　先師禮成¶
　御製詩篇勒石垂示永久敬賦七言律三首¶
　　　　　戸部河南清吏司員外(臣/)李振世¶
　　　　漫道穆王馳八駿還輕夏后御雙龍豈如¶
<pb:KR2m0033_WYG_035-1b>¶
　帝德崇師範直以¶
　天顔挹聖容嶻&KR1110;宫牆瞻美富淵源洙泗見朝宗¶
　宸章親灑由來少迥出東山第一峯¶
　　　　其二¶
　　玉輦東巡謁素王千官拜舞和¶
　龍章杏壇雨露¶
　天恩逺軒架金絲¶
　聖治光自有平成關述作不將封禪溯羲黄同文海宇¶
<pb:KR2m0033_WYG_035-2a>¶
　　　胥歸極應比尼山日月長¶
　　　其三¶
　　　甲子¶
　鳴鑾下孔林有虞東狩又逢今九成樂備明禋志五¶
　　　字詩傳精一心¶
　御蓋留時光俎豆¶
宸章題處重球琳¶
　尊師曠典真堪紀萬歲千秋頌¶
<pb:KR2m0033_WYG_035-2b>¶
德音¶
　　　恭頌¶
皇上駕幸曲阜祀¶
　至聖先師孔子十章¶
　　　　戸部河南清吏司郎中(臣/)莊名弼¶
　　　維¶
皇承運上元甲子武功既成敷文伊始舊染維新民寧¶
　　　幹止海晏河清軒舞再起¶
<pb:KR2m0033_WYG_035-3a>¶
　　　其二¶
　　　維天愛道圖書以宣肇啓羲皇一畫開先黄帝¶
　　　堯舜道乃遞傳作君作師二典有編¶
　　　其三¶
　　　放勲欽明重華是述允執厥中危微精一禹湯¶
　　　文武基命宥密爰逮尼山道髙上律¶
　　　其四¶
　　　大哉¶
<pb:KR2m0033_WYG_035-3b>¶
　孔子天縱作聖刪定贊修六經是正生民以來未有¶
　　　其盛立道綏和萬古胥慶¶
　　　其五¶
帝曰欽哉¶
　聖居近止夢寐羮牆登堂乃是八鸞鏘鏘遙指闕里¶
　　　龍旗十乘¶
聖心則喜¶
　　　其六¶
<pb:KR2m0033_WYG_035-4a>¶
帝曰欽哉有嚴有翼宗廟百官美富是式乃¶
命秩宗惟寅惟直䖍修祀事恪共爾職¶
　　　其七¶
　　　有嚴¶
天子穆穆皇皇得門而入數仞宫牆孫枝奕葉濟濟蹌¶
　　　蹌金聲玉振獸舞鳯翔¶
　　　其八¶
　　　惟¶
<pb:KR2m0033_WYG_035-4b>¶
聖契聖千載同堂乃揮¶
宸翰錫寵揚光萬世師表棹楔垂芳唐宗漢祖陋無文¶
　　　章¶
　　　其九¶
　　　泰運方開文德是暢虞庭喜起夔拊臯颺亦越¶
　　　成周卷阿繼唱於斯為盛萬代企仰¶
　　　其十¶
天章煥乎光昭宇宙人文化成千載莫遘小臣備員粗¶
<pb:KR2m0033_WYG_035-5a>¶
　　　知句讀¶
天子萬年弼拜稽首¶
　　　恭頌¶
聖駕幸闕里詩¶
　　　　戸部江南清吏司主事(臣/)裘充珮¶
　　　光被隆唐帝薪傳紹素王肅將殷盥薦謦欬恍¶
　　　宫牆俎豆方陳設圖書並矞皇彞倫欣秩叙昭¶
　　　格在馨香今古微言契雲孫奕葉昌¶
<pb:KR2m0033_WYG_035-5b>¶
殊榮邀晉錫¶
宸翰灑奎章玉帛頒羣后聲靈動八荒古皇齊軌轍後¶
　　　聖藉津梁¶
大駕幸魯恭紀¶
　　　　戸部山西清吏司主事(臣/)張天覺¶
　　　聖學千秋重¶
君恩百代先¶
皇躬親俎豆¶
<pb:KR2m0033_WYG_035-6a>¶
　仙仗耀山川¶
　華蓋尊師表¶
　鴻文紀道傳¶
湛恩兼鉅典東魯戴¶
堯天¶
聖駕幸魯恭紀一章¶
　　　　戸部浙江清吏司主事(臣/)方　伸¶
　　　上元甲子應期昌揆文奮武靖八荒在廷稽首¶
<pb:KR2m0033_WYG_035-6b>¶
　　　咸拜颺登封告類宜肅將我¶
皇謙讓曰未遑粤稽古典載省方¶
　金輿翠輦南東行盱睢童叟跂踵望聿崇聖道先闡¶
　　　揚鐘鼓殷訇日觀旁森森靈爽檜栢蒼朱檐碧¶
　　　瓦數仞牆素王儼在情洋洋摳衣祗肅登陛堂¶
　　　車服禮器何熒煌諸儒導前後趨蹌¶
一人俯仰度穆皇潛通肸蠁儼衣裳僊韶縹緲翕天閶¶
　　　四氏子弟峩奉璋沛以¶
<pb:KR2m0033_WYG_035-7a>¶
殊恩露零瀼蔚哉¶
睿藻摛奎章昭囘屈注連天潢舂金撞玉嫓鏗鏘豐碑¶
　　　贔屭高且昻階戺炯炯星日光緬邈秦灰魯壁¶
　　　藏微言榛塞黯不茫亦有祀祠漢及唐列代纘¶
　　　承稱賢王羣言龎雜間老莊清虚苦空遞頡頏¶
　　　疇秩厥禮軼殊常一歸正學簸粃糠惟¶
皇心源洙泗長手障東川瀾不狂誕敷聲教訖四疆上¶
　　　作下應網在綱鳯凰鳴矣於高岡八風吹出宫¶
<pb:KR2m0033_WYG_035-7b>¶
　　　與商小臣詞劣漢田郎秋吟蟋蟀沿栢梁渺希¶
　　　風雅頌泱泱高深萬一詎能當靖共祇勉庶事¶
　　　康卿雲載賡歌明良¶
聖駕幸魯恭紀¶
　　　　戸部福建清吏司主事(臣/)王榖韋¶
　省方勤夏載問俗繼虞巡峻拒云亭議¶
　䖍過洙泗濱千官陪¶
　法駕萬騎歴城闉鄹邑傳¶
<pb:KR2m0033_WYG_035-8a>¶
　仙蹕尼峯¶
　駐玉輪旗翻檜樹影佩拂杏壇塵車服升堂見几筵¶
　　　入廟親¶
宸躬方穆穆¶
　胄子復詵詵壁訪藏經處書稽吐玉晨德馨傳俎豆¶
　　　曠典舉明禋執鬯¶
　心逾肅披帷¶
　意自真禮成欣鼓篋樂奏恍聞鈞四姓皆沾澤諸生¶
<pb:KR2m0033_WYG_035-8b>¶
　　　更¶
賜緡¶
天章輝日月¶
奎翰燦星辰¶
　楷法龍文麗¶
　詩篇鳯藻新¶
綸言誠博大貞石亦嶙峋徃者王風寢因之至教湮老¶
　　　莊淆列代楊墨煽先秦絶續憂吾道匡扶仗¶
<pb:KR2m0033_WYG_035-9a>¶
聖人謙懐昔未覩大義此重伸樹鵠惟謩訓程材但洛¶
　　　閩功超三代上治比百王醇浩蕩逢¶
　昌運迂疎愧小臣望洋空致歎入室竟無因幸戴堯¶
　　　天化寧愁顔巷貧康衢聊擊壤盛世仰垂紳應¶
　　　識¶
今皇德真將造化均¶
　　　恭紀¶
駕幸闕里詩¶
<pb:KR2m0033_WYG_035-9b>¶
　　　　禮部儀制清吏司主事(臣/)鄧　性¶
　　　百代斯文振羣方雅化同¶
　崇儒循逺緒¶
　闡道振宗風已自羮牆見何須夢寐通¶
宸章顯褒贊今古闢鴻濛¶
　　　恭紀¶
聖駕幸魯詩¶
　　　　刑部雲南清吏司主事(臣/)王　謙¶
<pb:KR2m0033_WYG_035-10a>¶
　　　閶門曉啓出¶
　鑾輿¶
　勅戒前騶下兖徐樂道頓忘¶
天子貴¶
　崇儒願近¶
　　聖人居魯生獻賦登髙日衛士歌風脫劍餘快覩¶
宸遊光鉅典五雲長護玉麟書¶
皇帝幸魯躬祀闕里詩¶
<pb:KR2m0033_WYG_035-10b>¶
　　　　内閣撰文中書舎人(臣/)陳悅旦¶
　　　巍巍¶
帝德大無疆效法由來自¶
　　素王方¶
　幸岱宗隆望秩旋臨闕里肅冠裳明經須近龜蒙地¶
　　　觀禮爰登鄒魯堂欣覩¶
　龍旗徐至止式瞻鷺序凜趨蹌杏壇雨露重沾潤泗¶
　　　水星辰益煥光樂奏九成諧舞蹈祀陳三爵薦¶
<pb:KR2m0033_WYG_035-11a>¶
　　　馨香喤喤大吕明堂下隱隱洪鐘輦路傍道貌¶
　　　久知親夢寐德容仍喜見羮牆講筵更覩威儀¶
　　　盛侍從皆聆訓誥彰¶
御筆餘輝騰日月¶
睿思雅韻叶宫商遙馳¶
　法駕山川奠崇豎豐碑松栢芳允矣休風超漢宋猗¶
　　　歟曠典繼虞唐¶
大駕幸闕里賦(并序/)¶
<pb:KR2m0033_WYG_035-11b>¶
　　　　内閣撰文中書舍人(臣/)于漢翔¶
　　　粤稽虞后四巡天王時邁詩書之文可考而知¶
　　　也繼此或有事登封或循行阡陌不過問俗省¶
　　　方陳詩納賈而已其於崇師重道之典無聞焉¶
　　　即漢高過魯祀以太牢史特書之用誌美也然¶
　　　其時禮制缺如儒風未振識者惜之豈如我¶
皇上契危微精一之傳建禮樂中和之極左圖右史日¶
　　　就月將紹千聖之芳型為百王之懿範者哉彼¶
<pb:KR2m0033_WYG_035-12a>¶
　　　夫文宣之號錫於開元器物之頒優於廣順又¶
　　　瞠乎後已歲在甲子律叶應鐘乃肇舉東巡禋¶
　　　祀泰岱既而過曲阜謁孔林且親詣其宅里焉¶
　　　為之賦以抒其所見為之詩以致其所尊又¶
御書萬世師表四字用光聖教遂使尼山木鐸復響於¶
　　　車塵馬足之餘璧水宗風特煥於珠牓璇題之¶
　　　下臣弇鄙無文安能揚扢¶
高深於萬一然而躬逢鉅典其能已於鼓吹哉爰拜手¶
<pb:KR2m0033_WYG_035-12b>¶
　　　稽首而為之賦曰¶
　　　惟道法之相續亘今古而無垠伊祁以上氣象¶
　　　渾敦鴻濛肇啓司教惟人皇極攸建錫福臣民¶
　　　治化翔洽俗茂風淳自時厥後君師統别大道¶
　　　同塗遂分畛域曲學繁興王澤下竭不有聖作¶
　　　而物覩曷克使君極以尊師道以立維我¶
皇之景爍兮教訖於萬方際河流之効順兮海波不揚¶
　　　偃武而益修文兮舞干羽而垂裳運¶
<pb:KR2m0033_WYG_035-13a>¶
神謨而授方畧兮捎夔魖而靖欃槍擴禹貢之版圖兮¶
　　　重九譯而闢八荒¶
天子方擁圖書研經史探珠淵之祕藏闡酉山之奥㫖¶
　　　既遊心於簡册欲訪道於崆峒應上元之甲子¶
　　　遂啓駕乎蒼龍倣古巡狩至於岱宗爰是雲䍐¶
　　　舉翠蓋擎&KR1021;阿曳縞而御軛朱鳥舒翼而倚衡¶
　　　蚩尤秉纛勾陳靡旌千旗谷轉四牡風輕瞰日¶
　　　觀歴云亭燔柴&KR0287;璧獻幣陳牲海若因之動色¶
<pb:KR2m0033_WYG_035-13b>¶
　　　山靈為之呼聲是時猶未臨乎曲阜也乃曵虹¶
　　　霓淨氛埃涉河濟踰江淮鮫人貢篚以承露馮¶
　　　夷擊鼓以鳴雷銜枚而雞犬晝息弭節而黍谷¶
　　　春囘戒秋毫其無犯布陽和於方來草何知而¶
　　　欲結民有感而胥懐既乃景行念切仰止欲抒¶
　　　謂是行也非徒攬乎遊觀之勝豈聊逞乎心目¶
　　　之娯顧瞻孔林勒轡停輿景昌平之芳躅幸闕¶
　　　里之名區其山則逶迤襟帶鳬繹龜蒙崱屴崒¶
<pb:KR2m0033_WYG_035-14a>¶
　　　&KR2029;霞蔚雲封有似乎雙闕之聳峙而樹聖人之¶
　　　文峯其水則泗洙縈繞道脈源長淪&KR1343;瀺灂澄¶
　　　流泝光沐浴日月激盪隂陽有似乎濯文河而¶
　　　波濶倬雲漢以成章其石則瑊玏碔砆陸離歴¶
　　　落古篆螭蟠豐碑蘚剥有似乎繁星之麗天紛¶
　　　垣野其相錯其木則文楷挺秀翠栢摩尋檜霧¶
　　　晴暝松風晝隂蒼鼠竄逐以斂迹良禽容與以¶
　　　棲音有似乎三千士之環羅而濟濟七十子之¶
<pb:KR2m0033_WYG_035-14b>¶
　　　拱立而森森於是肅明禋䖍昭對詩歌三章禮¶
　　　嚴¶
　九拜庭燎熒煌爐烟靉靆肸蠁豐融鼓篋祭菜玉瓚¶
　　　黄流繽紛藻繢俎豆誠貫乎升中笙鏞響逸乎¶
　　　雲外覩其殿宇軒楹恍梁木之未壊觀其車服¶
　　　禮器儼哲人之如在固大成之聖宜崇實右文¶
　　　之¶
主是賴斯時也一陽初動萬彚昭蘇飛霰絢乎榱桷卿¶
<pb:KR2m0033_WYG_035-15a>¶
　　　雲覆乎葭莩和鸞鳴而應律冷風拂而吹枯日¶
　　　角珠庭光乎十哲金聲玉振徹乎兩廡煥文章¶
　　　於魯壁陋綿蕞之漢儒典禮既成工歌已畢樹¶
　　　長旓以前行斂曲蓋而不飾匪直過里以式廬¶
　　　乃遂登堂而入室望峻宇之&KR2163;&KR1478;兮類帝閽之¶
　　　岌嶪排深闥之幽邃兮翳仙居其髣髴繚象緯¶
　　　於周垣匝卉木於粉堞聚奎斗於崇墉落文虹¶
　　　於丹壁對几杖户牖之在前撫劒佩琴書之在¶
<pb:KR2m0033_WYG_035-15b>¶
　　　側若函丈之匪遙庶羮牆之可接啓五經而悟¶
　　　薪傳進諸生而開講席賚之以縑緗錫之以品¶
　　　秩推恩以旁逮乎宗祊勒石以永留乎勝蹟誠¶
　　　曠代之隆施洵¶
　盛朝之極則¶
天子於是睿思泉湧灑灑洋洋振千言之¶
宸詠煥萬仞之宫牆星辰糺縵乎硯匣風雨馳驟乎筆¶
　　　床體製逺駕乎栢梁之上光芒直射乎杏壇之¶
<pb:KR2m0033_WYG_035-16a>¶
　　　旁屹然銀鈎兮鐵畫配夫山高兮水長若夫惠¶
　　　風遐暢甘露覃敷既省耕而省斂亦賜復而賜¶
　　　除勸稼穡於阡陌勤慰勞於農夫審肥瘠於原¶
　　　隰辨燥濕於方隅盼屬車之一至樂豐年之多¶
　　　稌久已心周於廣野今復身歴乎康衢皥皥乎¶
　　　民登於袵席春臺之上喁喁然風進於循蜚疏¶
　　　仡之初凡此深仁與厚澤皆由厭飫乎道腴於¶
　　　是乎兒齒鮐背之叟含哺鼓腹之儔相與喟然¶
<pb:KR2m0033_WYG_035-16b>¶
　　　而歌曰望翠華兮六素虬建鸞旗兮薄天游揚¶
　　　淑問兮桑田稠沛膏澤兮頌聲流安得稅駕兮¶
　　　歲時巡乎九州而巖穴之士竊聞¶
幸魯之盛儀快覩崇師之曠典莫不抃舞而起曰瞻彼¶
　　　東山兮玉露盤桓登其堂奥兮想像衣冠聆¶
天語之煌煌兮樹立山寒誦¶
宸章之炳炳兮雲燦星攢揭大道於中天兮下際上蟠¶
　　　振微言於千載兮玉檢金函翳儒林之繁㑹兮¶
<pb:KR2m0033_WYG_035-17a>¶
　　　　爭欲慿軾結靷圜橋門而聽觀所以際乎昇平¶
　　　　前代未足方其至治契乎心源徃聖洵有資夫¶
　　　　大義即列辟臨雍釋奠之典章無踰我¶
　皇之誠摯又何况七十二代封禪之文安得頡頏而相¶
　　　　嫓然而¶
　天子猶孜孜靡暇嘉意芸編酌前謨而為憲味至道而¶
　　　　為言諮典故則慎簡夫碩彥參政治則特拔乎¶
　　　　遺賢凡因革損益之允當信聖神文武之兼全¶
<pb:KR2m0033_WYG_035-17b>¶
　　　　故能録書出於河源醴泉湧於池圃丹鳯集於¶
　　　　髙梧嘉穗呈於率土天休調劑乎五行坤維順¶
　　　　應乎六府膺卜年有道之長受百世無疆之祜¶
　　　　簪筆而紀者方將載¶
　　鴻烈於無窮故¶
　　盛事特書於東魯¶
　¶
幸魯盛典卷三十五¶
